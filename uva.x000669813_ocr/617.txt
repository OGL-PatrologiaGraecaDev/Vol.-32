1215

sum nosse quam noveram, neque signum in quod
intentus digitus non est. Sed de intentione digiti non
nimis curo; quia ipsius demonstrationis signum mihi
videtur potius, quam rerum aliquarum qua: demon-
strantur, sicut adverbium quod, Ecce, dicimus; nam
et cum hoc adverbio digitum solemus intendere, ne
unum demonstrandi signum non sit satis. Et id maxi-
me tibi nitor persuadere, si potero, per ea signa quae
verba appellantur, nos nihil discere; potius enim, ut
dixi, vim verbi, id est signiﬁcationem qum latet in
sono, re ipsa quae signiﬁcatur cognita, discimus, quam
illam tali signiﬁcatione percipimus.
55. Et quod dixi de capite, hoc etiam de tegmini-
bus, deque aliis rebus innumerabilibus dixerim : quas
tamen cum jam noverim,saraballas illas adhuc usque
non novi ; quas mihi si gestu quispiam signiﬁcarit aut
pinxeril, aut aliquid cui similes sunt, ostenderit, non
dicam non me docuerit, quod facile obtinerem, si
paulo amplius loqui vellem; sed dico id quod proxi-
mum est , non verbis docuerit. Quod si eis forte con-
spectis cum simul adero me admonuerit, dicens, Ecce
saraballas; discam rem quam nesciebam, non per
verba qua: dicta sunt, sed per ejus asliectum, per
ν ,ι quem factum est ut etiam nomen illud quid valeret,
,β’ nossem ac tenerem. Non enim cum rem ipsam didici,
verbis alienis credidi, sed oculis meis : illis tamen
fortasse ut attenderem credidi, id est ut aspectu quaa-
rercm quid viderem.
CAPUT XI. — Discimus non verbis foris sonantibus ,
sed docente intus veritate.
56. Hactenus verba valuerunt, quibus ut plurimum
tribuam, admonent tantum ut quaeramus res, non
exhibent ut noverimus. Is me autem aliquid docet,
qui vel oculis, vel ulli corporis sensui, vel ipsi etiam
menti prabet ea quae cognoscere volo. Verbis igitur
nisi verba non discimus, imo sonitum strepitumque
verborum : nam si ea quae signa non sunt, verba esse
non possunt, quamvisjam auditum verbum , nescio
tamen verbum esse, donec quid signiﬁcet sciam. Re-
bus ergo cognitis , verborum quoque cognitio perﬁci-
tur; verbis vero auditis, nec verba discuntur. Non
enim ea verba quac novimus, discimus; aut quae non
novimus, didicisse nos possumus confiteri, nisi eorum
signiﬁcatione percepta, quae non auditione vocum
emissarum, sed rerum signiﬁcatarum cognitione con-
tingit. Verissima quippe ratio est, et verissime dici-
tur , cum verba proferuntur, aut scire nos quid signi-
ﬁcent, aut nescire : si scimus, commemorari potius
quam discere; si autem nescimus, ne commemorari
quidem, sed fortasse ad quwrendum admoneri.
57. Quod si dixeris, tegmina quidem illa capitum,
quorum nomen 50110 tantum tenemus, non nos posse
nisi visa cognoscere, neque nomen ipsum plenius nisi
ipsis cognitis nosse : quod tamen de ipsis pueris ac-
cepimus, nt regem ac ﬂammas ﬁde ac religione supe-
raverint, quas laudes Deo cecinerint, quos honores
ab ipso etiam inimico meruerint, num aliter nisi per
verba didicimus? Respondebo, cuncta qua: illis verbis
signiﬁcata sunt, in nostra notitia iam fuisse. Nam
