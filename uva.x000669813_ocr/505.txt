,αιπεῖ
ωξ

conduceretur. Deinde erectior : Ordo est, inquit, per
quem aguntur out/nia qua: Deus constituit.
99. Quid ipse Deus, inquam? non tibi videtur agi
ordine? Prorsus, inquit, videtur. Ergo agitur Deus,
ν ait Trygetins. Et ille : Quid enim, inquit, Christum
Deum negas, qui et ordine ad nos venit, et a Patre
Deo missum esse se dicit? Si igitur Deus Christum
ordine ad nos misit, et Deum Christum esse non ne-
gamus, non solum agit omnia, sed agitur ordine etiam
Deus. Hic Trygetius addubitans : Nescio. inquit, quo-
modo istuc accipiam. Deum enim quando nominamus,
non quasi mentibus ipse Christus occurrit, sed Pater.
Ille autem tunc occurrit, quando Dei Filium nomina-
mus. Bellam rem facis, inquit Licentius. Negabimus
ergo Dei Filium Deum esse? llic ille, cum ei respon-
dere periculosum videretur, tamen se coegit atque. ait:
Et hic quidem Deus est , sed tamen proprie Patrem
Deum dicimus. Cui ego : Cohibe te potius, inquam;
non enim Filius improprie Deus dicitur. At ille reli-
gione commotus, cum etiam verba sua scripta esse
nollet, urgebat Licentius ut manerent, puerorum sci-
licet more, vel potius hominum, proh nefas! pene
omnium, quasi vero gloriandi causa inter nos illud
ageretur. Cujus motum animi cum objurgarem gra-
vioribus verbis, erubuit : qua ejus perturbatione ani-
madverti ridentem [natantemque Trygetium. Et ambo.
bus : Itane agitis, inquam? Nonne vos movet quibus
vitiorum molibus atque imperitiae tenebris premamur
et cooperiamur? Hmccine est illa paulo ante vestra,
de qua ineptus lmtabar, attentio et in Deum veritatem-
que surrectio? Ο si videretis, vel tam lippientibus
oculis quam ego, in quibus periculis jaceamus, cujus
morbi dementiam risus iste indicet! 0 si videretis!
quam cito, quam statim, quantoque productius eum
verteretis in ﬂetus. Miseri, nescitis ubi sumus? De-
mersos quidem esse animos omnium stultorum indo-
ctorumque commune est, sed non uno atque eodem
modo demersis opem sapientia et manum porrigit.
Alii sunt, credite, alii sunt qui sursum vocantur, alii
qui in profunda laxantur. Nolite, obsecro vos, gemi-
nare mihi miserias. Satis mibi sint vulnera mea, quae
ut sanentur, pene quotidianis ﬂetibus Deum rogans,
indigniorem tamen esse me qui tam cito saner quam
volo, saepe memetipse convinco. Nolite, obsecro , si
quid mihi amoris, si quid necessitudinis debetis, si in-
telligitis quantum vos diligam, quanti faciam, quantum
me cura exagitet morum vestrorum, si dignus sum
quem non negligatis, sidenique , Deo teste, non men-
tior, nihil me plus mihi optare quam vobis, rependite
mihi beneficium. Et si me magistrum libenter vocatis,
reddite mihi mercedem : boni estote.
30. llic ubi, ne plura dicerem, lacrymoe mihi mo-
dum im posuerunt, Licentius molestissime ferens, quod
omnia scribebantur : Quid enim, ait, fecimus, oro te?
Adhuc. inquam, nec fateris saltem peccatum tuum?
Tu nescis in illa schola graviter me stomachari soli-
tum, quod usque adeo pueri non utilitate atque decore
disciplinarum, sed inanissima: laudis amore ducereur
iur, ut quosdam etiam aliena verba recitare non puo
