’751

hominibus contiteri (Matth. x, 33), reusque sibi magni
criminis apparuit erubescendo de sacramentis humili-
tatis Verbi tui, et non erubescendo de sacris sacrilegis
superborum daemoniorum, quae imitator superbus ac-
ceperat; depuduit vanitati, et erubuit veritati, subito-
que ct inopinatus sit Simpliciano, ut ipse narrabat :
Eamus in ecclesiam;christianus volo ﬁeri. At ille non
se capiens laetitia, perrexit cum eo. Ubi autem imbu-
tus est primis instructionum sacramentis, non multo
post etiam nomen dedit, ut per Baptismum regenera-
retur, mirante Roma, gaudente Ecclesia. Superbi vi-
debant, et irascebantur; dentibus suis stridebant, et
tabescebant (Psal. XCI, 10): servo autem tuo ¹ Ι)οωί-
nus Deus erat spes ejus, et non respiciebat in vanita-
tes etin insanias mendaces (Psal. xxx1x, 5).
5. Denique, ut ventum est ad horam proﬁtenda
ﬁdei, quas verbis certis conceptis, retentisque memo-
riter, de loco eminentiore in conspectu populi ﬁdelis
Romae reddi solet ab eis qui accessuri sunt ad gra-
tiam tuam, oblatum esse dicebat Victorino a presby-
teris ut secretius redderet, sicut nonnullis qui vere-
cundia trepidaturi videbantur, offerri mos erat; illum
autem maluisse salutem suam in conspectu sanctas
multitudinis proﬁteri. Non enim erat salus quam do-
cebat in rhetorica, et tamen eam publice professus
erat. Quanto minus ergo vereri debuit mansuetum
gregem tuum pronuntians verbum tuum, qui non ve-
rebatur in verbis suis turbas insanorum? Itaque ubi
ascendit ut redderet, omnes sibimet invicem, quisque
ut eum noverat, instrepuerunt nomen ejus strepitu
gratulationis. Quis autem ibi non eum noverat? Et
sonuit presso sonitu per ora cunctorum collaetantium:
Victorinus, Victorinus! Cito sonuerunt exsultatione,
quia videbant eum; et cito siluerunt intentione, ut
audirent eum. l’ronuntiavit ille ﬁdem veracem pra:-
clara tlducia, et volebant eum omnes rapere intro in
cor suum ; et rapiebant amando et gaudendo: hae ra-
pientium manus erant.
CAPUT III.
Quod Deus et Angcli magis gaudent in peccatorum
conversione.
6. Deus bone, quid agitur in homine, ut plus gau-
deat de salute desperata: animae, et de majore peri-
culo liberatae, quam si spes ei semper affuisset, aut
periculum minus fuisset? Etenim tu quoque, miseri-
cors Pater, plus gaudes de uno paenitente, quam de
nonaginta novem justis, quibus non est opus paeni-
tentia. Et nos'cum magna jucunditate audimus, cum
audimus quam exsultantibus Angelis ³, pastoris hu-
meris reportetur ovis qum erraverat; et drachma re-
feratur in thesauros tuos, collietantibus vicinis mulieri
quae invenit: et lacrymas excutit gaudium solemni-
tatis domus tuas, cum legitur in domo tua de minore
tilio tuo, quoniam mortuus erat, et revixit; perierat, et
inventus est (Luc. xv). Gaudes quippe in nobis, et in
Angelis tuis sancta charitate sanctis. Nam tu semper
¹ Suo. juxta Rond. cum aliquot Mss. Μ.
² lu pluribus Edd. : Quam exaullanlispastorts. In Mss. :
Quam exsultantibus pastoris,- pne ter Valinensem qui habet:
Quam exsultantibus’Angcus pastoris; et melius.
