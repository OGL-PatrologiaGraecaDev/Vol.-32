1171

me liberabit de corpore mortis hujus? Gratia Dei per
Jesum Christum Dominum nostrum (Rom. vn, 24, 25).
Motus igitur animas servans impetum suum, et non-
dum exstinctus, in memoria esse dicitur : et cum in
aliud intenditur animus, quasi non inest animo pristi-
nus motus, et revera minor tit, nisi antequam interci-
dat, quadam vicinitate renovetur.
15. Sed velim scire, utrum te adversus ista nihil
moveat. D. Probabiliter mihi dicere videris, nec au-
sim resistere. Μ. Cum igitur ipsum sentire movere
sit corpus adversus illum motum qui in eo factus est,
nonne existimas ideo nos non sentire cum ossa et
ungues et capilli secantur, non quia ista in nobis
omnino non vivunt, non enim aliter aut continerentur .
aut nutrirentur aut crescerent, aut etiam vim suam
in serenda prole monstrarent; sed quia minus libero
aere penetrantur, mobili scilicet elemento, quam ut
motus ibi possit ab anima ﬁeri tam celer, quam est ille
adversus quem ﬁt cum sentire dicitur. Talis quadam
vita cum in arboribus atque stirpibus caeteris esse in-
telligatur, nullo modo eam non solum nostrae qua: ra-
tione etiam praepollet, sed ne ipsi quidem belluina:
decet praeponere. Aliud est enim summa stoliditate,
aliud summa sanitate corporis nihil sentire. Nam in
altero instrumenta desunt, quae adversus passiones
corporis moveantur, in altero ipsa passiones. D. Probo
et assentior.
CAPUT VI. — Inter genera numerorum ordo, et eorum
nomina.
16. M. Redi ergo mecum ad propositum, atque
responde de tribus illis generibus numerorum, quo-
rum alterum in memoria est, alterum in sentiendo,
alterum in sono, quodnam tibi videatur excellere.
D. Sonum duobus illis postpono quae in anima sunt
et vivunt quodammodo : sed horum duorum quod
praestantius judicem, incertus sum, nisi forte quo-
niam illos qui sunt in actione, non oh aliud praepo-
nendos iis qui sunt in memoria dixeramus, nisi quod
illi facientes sunt, isti ah his facti ; eadem ratione istos
etiam qui dum audimus insunt in anima, oportet iis
anteponere qui ab iisdem in memoria ﬁunt, sicuti et
dudum mihi videbatur. M. Non puto absurdam re-
sponsionem tuam : sed quoniam disputatum est, hos
etiam qui sunt in sentiendo numeros operationes esse
animae; quomodo eos ab illis discernis, quos in actu
esse animadvertimus, etiam cum in silentio non re-
cordans agit aliquid anima per temporalia spatia nu-
merosum *? an quod illi sunt moventis sese animae ad
corpus suum, hi vero in audiendo moventis sese
animae adversus passiones corporis sui? D. Accipio
istam differentiam. M. Quid? in sententia manen-
dumne arbitraris, ut praestantiores illi judiceutur qui
sunt ad corpus, quam illi qui sunt adversus passiones
corporis? D. Liberiores mihi videntur illi qui sunt in
silentio, quam ii qui non solum ad corpus, sed ad pas-
siones etiam corporis exseruntur. Μ. Distincta a nobis,
et quibusdam meritorum gradibus ordinata video quin-
ί Editi . Per temporatiaspatia numerorum. Reposuimus
numerosum, ex auctoritate sex munuscriptomm:
