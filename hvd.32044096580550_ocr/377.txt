715

niciem meam, quam mea te ad salutem malle superari ,
Nondum ergo posueras custodiam ori meo, et ostium
continentiae circum labia mea, ut non declinaret cor
meum in verba maligna, ad excusandas excusationes
in peccatis cum hominibus operantibus iniquitatem; et
ideo adhuc combinabam cum electis eorum1 Psal.
cx1,'3, 4).
l9. Sed tamen jam desperans in ea falsa doctrina
me posse proﬁcere ; eaque ipsa quibus si nihil melius
reperirem, contentus esse decreveram, jam remissius
negligentiusque retinebam. Etenim suborta est etiam
mihi cogitatio, prudentiores caeteris fuisse illos philo-
sophos, quos Academicos appellant, quod de omnibus
dubitandum esse censuerant, nec aliquid veri ab ho-
mine comprehendi posse decreverant. Ita enim et
mihi liquido sensisse videbantur, ut vulgo habentur,
etiam illorum intentionem nondum intelligenti. Nec
dissimulavi eumdem hospitem meum reprimere a ni-
mia ﬁducia, quam sensi eum habere de rebus fabulo-
sis, quibus manichaei libri pleni sunt. Amicitia tamen
eorum familiarius utebar, quam caeterorum hominum
qui in illa haeresi non fuissent. Nec eam defendebam
pristina animositate ; sed tamen familiaritas eorum,
plures enim eos Roma occultat, pigrius me faciebat
aliud quaerere; praesertim desperantem in Ecclesia
tua, Domine coeli et terrae, creator omnium visibilium
et invisibilium, posse inveniri verum, unde me illi
averterant : multumque mihi turpe videbatur, credere
ﬁguram te habere humana: carnis, et membrorum
nostrorum lineamentis corporalibus terminari. Et quo-
niam cum de Deo meo cogitare vellem, cogitare nisi
moles corporum non noveram, neque enim videbatur
mihi esse quidquam quod tale non esset, ea maxima
et prope sola causa erat inevitabilis erroris mei.
20. llinc enim et mali substantiam quamdam crede-
. bam esse talem, et habere suam molem tetram et
deformem; sive crassam, quam terram dicebant, sive
tenuem atque subtilem, sicutest aeris corpus ; quam
malignam mentem per illam terram repentem ima-
ginantur. Et. quia Deum bonum nullam naturam
creasse, qualiscumque pietas me credere cogebat;
constituebam ex adverso sibi duas moles, utramque
inﬁnitam, sed malam angustius, bonam grandius. Et
ex hoc initio pestilentioso me caetera sacrilegia seque—
bantur. Cum enim conaretur animus meus recurrere
in catholicam ﬁdem, repercutiebar, quia non erat
catholica ﬁdes quam esse arbitrabar. Et magis pius
mihi videbar, si te, Deus meus, cui conﬁtentur ex me
miserationes tuae, vel ex caeteris partibus inﬁnitum
crederem, quamvis ex una qua tibi moles mali oppo-
nebatur, cogerer ﬁnitum fateri, quam si ex omnibus
partibus in corporis humani forma te opinarer ﬁniri.
Et melius mihi videbar credere nullum malum te
creasse; quod mihi nescienti non solum aliqua sub-
stantia, sed etiam corporea videbatur, quia et mentem
*“Alluditad versiculum 4Psal. 140. etseqnitur hic et alias
lectionem quamdam LXX, qua) habet, suaehaso, combinabo:
uapropter scribimus cum antiquioribus codicibus combina-
ατη pro quo in aliis est, con'vivebam, aut eombzbebum,
conrtvabai'. communicabam.
2 ltrprelwndebani, juita Mart. et Rond. Μ.
