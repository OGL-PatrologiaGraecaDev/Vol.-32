1229

plane atque tempori obnoxium hoc genus esse quis
dubitet? Α. Ergo, si populus sit bene moderatus et
gravis, communisque utilitatis diligentissimus custos,
in quo unusquisque minoris rem privatam quam pu-
blicam pendat; nonne recte lex fertur, qua huic ipsi
populo liceat creare sibi magistratus, per quos sua
res, id est publica, administretur? E. Recte prorsus.‘
Α. Porro si paulatim depravatus idem populus rem
privatam rei publicze praeferat, atque habeat venale
suffragium, corruptusque ab eis qui honores amant,
regimen in se ﬂagitiosis consceleratisque committat;
nonne item recte, si quis tunc exstiterit vir bonus,
qui plurimum possit, adimat huic populo potestatem
dandi honores, et in paucorum bonorum, vel etiam
unius redigat arbitrium? E. Et id recte. Λ. Cum ergo
duas ista: leges ita sibi videantur esse contrariae, ut
una earum honorum dandorum populo tribuat pote-
statem,auferat altera; et cum ista secunda ita lata sit,
ut nullo modo ambae in una civitate simul esse pos-
sint; num dicemus aliquam earum injustam esse, et
ferri minime debuisse? E. Nullo modo. Α. Appelle-
mus ergo istam legem, si placet, temporalem, quas
quanquam justa sit, commutari tamen per tempora
juste potest. E. Appellemus.
15. Α. Quid? illa lex qua: summa ratio nominatur,
cui semper obtemperandum est, et per quam mali
miseram, boni beatam vitam merentur, per quam de-
nique illa quam temporalem vocandam diximus,recte
fertur,recteque mutatur, potestne cuipiam intelligenti
non incommutabilis aeternaque videri? An potest ali-
quando injustum esse ut mali miseri,boni autem beati
sint; aut ut modestus et gravis populus ipse sibi ma-
gistratus creet,dissolutus vero et nequam ista licentia
careat? E. Video hanc teternam esse atque incommu-
tabilem legem. A. Simul etiam te videre arbitror in
illa temporali nihil esse justum atque legitimum,quod
non ex hac mterna sibi homines derivarint : nam
si populus ille quodam tempore juste honores
dedit, quodam rursus juste non dedit; hzec vicis-
situdo temporalis ut justa esset, ex illa aeternitate
tracta est, qua semper justum est gravem populum
honores dare,levem non dare : an tibi aliter videtur?
E. Assentior. A. Ut igitur breviter aeterna legis no-
tionem, quze impressa nobis est,quantum valeo verbis
explicem, ea est qua justum est ut omnia sint ordi-
natissime : tu si aliter existimas, prome. E. Quid tibi
vera dicenti contradicam non habeo. Α. Cum ergo haec
sit una lex,ex qua illas omnes temporales ad homines
regendos variantur, num ideo ipsa variari ullo modo
potest? E. Intelligo omnino non posse : neque enim
ulla vis, ullus casus, ulla rerum labes unquam effece-
rit ut justum non sit omnia esse ordinatissima.
CAPUT VII.
Homo ex interna lege quomodo ordinatissimus disqui-
rendum, eoque ﬁne ostenditur scire melius esse quam
vivere.
16. Α. Age nunc, videamus, homo ipse quomodo
in seipso sit ordinatissimus : nam ex hominibus una
