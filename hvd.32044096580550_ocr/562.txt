1085

per se ipse delectat; an in eo qui servit quodammodo :
nam quasi serviunt omnia quae non sibi sunt, sed ad
aliquid aliud referuntur. D. In eo scilicet qui propter
se appetitur. M. Ergo scientiam modulandi jam pro-
babile est esse scientiam bene movendi; ita ut motus
per se ipse appetatur, atque ob hoc per se ipse de-
lectet. D. Probabile sane.
CAPUT III. —— Bene modulari quid sit, et cur in mu-
sicae deﬁnitione positum.
4. Μ. Cur ergo additum est, bene; cum jam ipsa
modulatio nisi bene moveatur, esse non possit? D.
Nescio, et quemadmodum mihi ereptum sit ignoro :
nam hoc requirendum animo haeserat. M. Poterat
omnino nulla de hoc verbo controversia .tieri, ut jam
musicam sublato eo quod positum est, bene, tantum
scientiam modulandi deﬁniremus. Ι). Quis enim ferat,
si enodare totum ita velis? M. Musica est scientia
bene movendi. Sed quia bene moveri jam dici potest,
quidquid numerose servatis temporum ί atque inter-
vallorum dimensionibus movetur (jam enim delectat,
et ob hoc modulatio non incongrue jam vocatur) ; ﬁeri
autem potest, ut ista numerositas atque dimensio de-
lectet, quando non opus est; ut si quis suavissime ca-
nens, et pulchre saltans, velit eo ipso lascivire, cum
res severitatem desiderat : non bene utique numerosa
modulatione utitur; id est ea motione quae jam bona,
ex eo quia numerosa est, dici potest, male ille, id est
incongruenter utitur. Unde aliud est modulari, aliud
bene modulari. Nam modulatio ad quemvis cantorem,
tantum qui non erret in illis dimensionibus vocum ac
sonorum ; bona vero modulatio ad hanc liberalem dis-
ciplinam, id est ad musicam, pertinere arbitranda est.
Quod si nec illa bona tibi motio videtur, ex eo quia
inepta est, quamvis artiﬁciose numerosam esse fateare;
teneamus illud nostrum, quod ubique servandum est,
ne certamen verbi, re satis elucente, nos torqueat;
nihilque curemus, utrum musica modulandi, an bene
modulandi scientia describatur. D. Amo quidem rixas
verborum praeterire atque contemnere, non tamen
mihi displicet ista distinctio.
CAPUT IV. -- Scientia cur in musica) deﬁnitione ponitur.
5, Μ. Restat ut quaeramus cur sit in definitione
scientia. D. Ita ﬁat : nam hoc ﬂagitare ordinem me-
mini. M. Responde igitur, utrum tibi videatur bene
modulari vocem luscinia verna parte anni : nam et
numerosus est et suavissimus ille cantus, et, nisi fal-
lor, tempori congruit. D. Videtur omnino. M. Num-
quidnam liberalis hujus disciplinae perita est? D. Non.
Μ. Vides igitur nomen scientia: deﬁnitioni perneces-
sarium. D. Video prorsus. Μ. Dic mihi ergo, quaeso
te; nonne tales tibi omnes videntur, qualis illa lusci-
nia est, qui sensu quodam ducti bene canunt, hoc est
numerose id faciunt ac suaviter, quamvis interrogati
de ipsis numeris, vel de intervallis acutarum gravium-
que vocum, respondere non possint? D. Simillimos
eos puto. Μ. Quid ‘? ii qui illos sine ista scientia liben-
¹ Sic in Mss. ; at Lov_., quidquid numerositatis temporum.
Am; et Er. habent,_quia'q3tid hgtmerositatis,iquw temporum.
— Benedictinis adstipulatur Vatic. Cd. Μ.
‘-’ lu 15., aut. Mss. Α et Β, ατ. Μ.
