
ili?
Purpureum ll yppocrenc
Fonte, ubi fusus olim
Spumea lavit almus
ora jubis aquosis
Pegasus, in nitentem
ε Pervolaturus aethram.
Cernis profecto quinque superiores versiculos eodem
loco partem orationis habere terminatam, id est in
choriambo pede, cui subjungitur bacchius, ut versi-
culum compleat (namque hi undecim, choriambo et
bacchio pedibus constant) ; caeteros vero excepto uno,
scilicet Ora jubis aquosis, non eodem loco habere
terminatam partem orationis. D. Cerno istud quidem,
sed quo pertineat non video. M. Eo scilicet ut intel-
ligas, hoc metrum non quasilegitimum locum habere,
ubi ante ﬁnem versus ﬁniatur pars orationis : nam si
ita esset, omnes eodem loco hunc haberent articulum,
aut certe rarissime in his inveniretur qui non habe-
ret : nunc vero cum sint undecim, sex ita sunt, quin-
que non ita. D. Et hoc accipio, et adhuc quo ratio
tendat exspecto. M. Attende ergo etiam in ista per-
vulgatissima : Arma virumque cano, Trojae qui primus
ab oris. Et ne longum faciamus, quia carmen notissio
mum est, ab hoc versu usque ad quem volueris ex-
plora singulos ; invenies ﬁnitam partem orationis in
quinto semipede, id est, in duabus pedibus et semis-
se: nam hi versus constant pedibus quaternorum
temporum : quare iste ﬁnis de quo agitur partis ora-
tionis, quasi legitimus in decimo tempore est. D. Ma-
nifestum est.
4. Μ. Jam ergo intelligis inter illa duo genera qua:
ante ista exempla proposueram, nonnihil distare:
quod aliud scilicet metrum antequam claudatur, non
habet certum et statutum aliquem articulum, sicut in
illis undecim versiculis exploravimus : aliud vero
habet, sicut in heroico metro quintus semipes satis
indicat. D. Jam liquet quod dicis. Μ. Atqui scias
oportet, a veteribus doctis, in quibus magna est au-
ctoritas, illud superius genus non esse versum appel-
latum ; sed nunc deﬁnitum et vocatum esse versum,
qui duobus quasi membris constaret, certa mensura
et ratione conjunctis. Sed tu non multum labores de
nomine, quod nisi a me vel a quolibet alio tibi indi-
caretur, nullo modo de hoc interrogatus respondere
posses. Sed quod ratio docet, in id praecipue et maxi-
me animum intende, velut hoc ipsum quod nunc agi-
mus : ratio enim docet inter hazc duo genera distare
aliquid, quibuslibet vocabulis nuncupentur : itaque
hoc bene interrogatus posses dicere ipsa veritate
conﬁsus ; illud autem nisi auctoritatem secutus, non
posses. D. Apertissime jam ista cognovi, et quanti
pendas hoc, de quo me tam crebro admones, jam
existimo. Μ. Haec ergo tria nomina, quibus disse-
rendi causa necessario usuri sumus,memorize mandes
velim : rhythmum, metrum, versum. Qua: sic distin-
guuntur, ut omne metrum etiam rhythmus sit, non
omnis rhythmus etiam metrum. Item omnis versus.
etiam metrum sit, non omne metrum etiam versus.
Ergo omnis versus est rhythmus et metrum :namhoc
ut arbitror, esse consequens vides. Ι). Video sane ;
nam est luce clarius.
