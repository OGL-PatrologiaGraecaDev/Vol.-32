698

1397
Sed ille abreptus dementiae meas, ut apud te servare-
tur consolationi meas, post paucos dies, me absente,
repetitur febribus et defungitur.
Ω, Quo. dolore contenebratum est cor meum; et
quidquid aspiciebam, mors erat. Et erat mihi patria
supplicium, et paterna domus mirainfelicitas ; et quid-
quid cum illo communicaveram, sine illo in cruciatum
immanem verterat. Expetebant eum undique oculi
mei, et non dabatur mihi; et oderam omnia, quia non
haberent eum, nec mihi jam dicere poterant: Ecce
veniet, sicut cum viveret, quando absens erat. Factus
eram ipse mihi magna quaestio, et interrogabam ani-
mam meam quare tristis esset, et quare conturbaret
- me valde; et nihil noverat respondere mihi. Et si dice-
bam, Sperain Deum (Psal. xu, 6 ); juste non obtem-
perabat: quia verior erat et melior homo quem cha-
rissimam amiserat, quam phantasma in quod sperare
jubebatur. Solus ﬂetus erat dulcis mihi et successerat
amico meo in deliciis animi mei.
CAPUT V.
Cur ﬂetus dulcis miseris.
l6. Et nunc, Domine, jam illa transierunt, et tem-
pore lenitum est vulnus meum. Possumne audire abs
te qui veritas es, et admovere aurem cordis mei ori
tuo, ut dicas mihi cur ﬂetus dulcis sit miseris? An tu,
quamvis ubique adsis, longe abjecisti a te miseriam
nostram ‘? Et tuin te manes ; nos autem in experimen-
tis volvimur. Et tamen nisi ad aures tuas ploraremus,
nihil residui de spe nostra lieret. Unde igitur suavis
fructus de amaritudine vita: carpitur, gemere et flere,
et suspirare et conqueri? An hoc ibi ¹ dulce est. quod
speramus exaudire te? Recte istud in precibus, quia
desiderium perveniendi habent. Numquid in dolore
amissae rei et luctu quo tunc operiebat? Neque enim
sperabam reviviscere illum, aut hoc petebam lacrymis,
sed tantum dolebam et flebam. Miser enim eram, et
amiseram gaudium meum. An et ﬂetus res amara est,
et pra: fastidio rerum quibus prius fruebamur, et tunc
dum ab eis abborremus, delectat?
CAPUT VI.
Quantus ea: amici morte dolor.
tl. Quid autem ista loquor? Non enim tempus que-
rendi nunc est, sed confitendi tibi. Miser eram, et mi-
ser est omnis animus vinctus amicitia rerum morta-
lium; et sdilaniatur cum eas amittit, et tunc sentit
miseriam qua miser est et antequam amittat eas. Sic
ego eram illo tempore, et flebam amarissime, et
requiescebam in amaritudine. Ita miser eram, et ha-
bebam chariorem illo amico meo vitam ipsam mise-
ram. Nam quamvis eam mutare vellem, nollem tamen
amittere magis quam illum. Et nescio an vellem vel
[pro illo, sicut de Oreste et Pylade traditur, si non
ﬁngitur, qui vellent pro invicem vel simul mori, quia
morte pejus eis erat non simul vivere. Sed in me
nescio quis affectus nimis huic contrarius ortus erat,
et taedium vivendi erat in me gravissimum, et mo-
riendi metus. Credo quo magis illum amabam, eo
magis mortem, quae mihi eum abstulerat, tanquam
¹ Arn. Er. et Lov.: in hoc tibi.
