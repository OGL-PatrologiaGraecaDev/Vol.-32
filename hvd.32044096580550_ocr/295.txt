551

consensum, ut illi communionem, qua privatus ab eis
fuerat, restituant, minime signiﬁcant : sed contra
absolute dicunt eumdem a se fuisse receptum, rati
dubio procul, quando is pravas opiniones ob quas in-
currerat damnationis poenam, ejuraverat, se posse
illam sententiam tollere, nec eum esse ad primos suos
judices remittendum. Ex hujus epistolae stilo censet
Jacobus Sirmundus eam ab Augustino dictatam esse.
5. Omnium qui ab Augustino retractantur librorum
seriem, ut jam observavimus, claudit liber de Cor-
reptione et Gratia. Inde vero non temere colligas,
hunc librum et Retractationum opus uno eodemque
propemodum tempore perfecta fuisse, sub finem vi-
delicet anni quadringentesimi vigesimi septimi. Nam
etsi liber ille in Galliis ante visus sit, quam sanctus
Doctor Retractatioues easdem vulgasset; hanc tamen
lucubrationem, siquidem libros contra Maximinum
anno quadringentesimo vigesimo octavo confectos non
comprehendit, nemo putaverit absolutam multo post
exactum superiorem annum : neque etiam diu mul-
toque ante, quippe cum in libro de Doctrina chri-
stiana quarto, quem tum fecit, cum secundum librum
Retractationum vix inceperat, tradat Augustinus an—
nos ferme octo vel amplius efﬂuxisse, ex quo Caesa-
ream mense septembri anni post quadringentesimum
decimi octavi petierat. Augustinus jamdudum propo-
suerat, suos omnes libros, epistolas ac sermones
adhibita judicis severitate recensere; necnon rigidi
censoris instar, quidquid in illis reprehendendum pu-
taret, opusculo ad hoc ipsum instituto colligere (Re-
tractationum prologo, n. ι) : nec sane pauca erant,
quae a se dicta scriptave noluisset. Marcellino jam
inde ab anno quadringentesimo duodecimo testaba-
tur, optare se ut incumbere huic labori sibi liceret
(Epist. 143, nn. 2, 3); quo palam faceret, quam
non esset acceptor personae suae. Igitur indicem per-
texuit librorum suorum, quos idcirco secundum aeta-
tem cujusque ordinavit, ut si quibus placeret eosdem
ex illa serie evolvere, quomodo scribendo ipse pro-
fecerit, animadvertere valerent (Retractationum pro-
logo, n. 3). Propterea nunc facio libros, ait, in quibus
opuscula mea retractanda suscepi, ut nec me ipsum in
omnibus me secutum fuisse demonstrem; sed pro-
ﬁcienter me existimo Deo miserante scripsisse, non
tamen a perfectione cepisse; quandoquidem arro-
gantius loquor, quam verius, si vel nunc dico, me
ad perfectionem sine ullo errore scribendi jam in
ista astate venisse. Sed interest quantum et in quibus
rebus erretur; ct quam facile quisque corrigat,
vel quanta pertinacia suum defendere conetur er-
rorem. Bonae quippe spei est homo, si eum sic pro-
ficientem dies ultimus vitae hujus invenerit, ut adjician-
tur ei, quae proﬁcienti defuerunt; et perﬁciendus quam
puniendus potius judicetur (De Dono perseverantia},
η. 55). Eidem catalogo inserere voluit eas quoque
commentationes, quas post conversionem adhuc ca-
techumenus ediderat, eo quod publici juris factae es-
sent, nec sine fructu legerentur, modo quaedam in
illis errata excusarentnr, aut saltem non putarentur
