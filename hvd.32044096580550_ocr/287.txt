
535
nulli improbarent, reprehenderentque (Serm. 355 , η. 1 ).
Post huic declaravit, se prazcepisse omnibus suis cle-
ricis, quibus adhu'c aliquid esse proprii videretur,
utpota iis qui necdum cum fratribus paternas facul-
tates erant partiti, vel qui aetatem eam, qua liceret
de illis statuere, necdum attigerant : declaravit, in-
quam, istis omnibus se praecepisse, ut sua universa.
siquidem in suo contubernio remanere vellent, aut
venderent erogarentque, aut donarent mitterentque
in commune; eamque rem infra Epiphaniae tempus,
quod festum in aliquot forte menses erat celebran-
dum, fieri edixisse (Ibid, η. 6). Hanc legem antea
constituerat, ut cui voluntas esset a proposito vitae.
communis discedere, eum clericali munere abdicaret;
quia desereret sanctas societatis promissum coeptum-
que consortium. At vero isthic profitetur, sibi, nt
eamdem illam legem permutaret, animum induxisse;
ac proinde, si quis clericorum habere aliquid pro-
prium, quam Deo et Ecclesia contentum esse malit,
cum servato suo gradu posse ubi libuerit, extra do-
mum episcopalem degere : non nescire se hoc esse
malum, hoc esse cadere a proposito, hoc csse
deserere sanctam professionem, ac votum violare;
perinde ac si virgo monasterium quod erat ingressa
deserat, virginitatem interim colere perseverans ε
sed hypocrisim sibi multo deteriorem videri; eoque
nolle se illos ad id necessitatis redigere, ut hac si-
mulatione continua plane corruant; neque causam
praebere posse, cur suis illi propter ablatum clerica-
tum querelis, qoae forsan aliquibus etiam episcopis
non censerentur injustas, Ecclesiam turbari pergant;
malle vel claudos habere, quam plangere mortuos
(Serm. 356, n. 14) : sibi ergo sufﬁcere, illis quan-
tum periculum et quantum malum sit, cadere a pro-
posito, ob oculos posuisse; ac post illa eosdem di-
vino permittere judicio : ipsis clericatus polliceri se
conservationem , eorum vero esse , an felicitatis
aeternitatem sperare possint, dispicere. Orationi
deinde finem imponit, pollicens plebi, ad eam se
post Epiphaniam relaturum, quidnam de suis cleri-
cis, de quorum obsequio nihil non exspectabat, sta-
tuisset, quidve de Januarii liberis, quibus infelix
parens praeter alia mala etiam litem reliquerat. Soror
enim a patre quidquid fuerat relictum, suum esse,
proutipsemet tam saepe affirmaverat, contendebat; fra-
ter vero nitebatur testamento patris, qui de hac pecu-
niatanquam de propria, non autern tanquam de ﬁlias
deposito, quid ﬁeri vellet mandaverat. Decrevit sanctus
Praesul quasi communis parens controversiam hanc
dirimere, ac probum aliquem virum assumere secum
’ ex laicis, ut illam secundum aequitatis normam simul
dijudicarent (Serm. 355, n. 3). At cum ipsi liberave-
‘ runt hoc labore : rem amice composuerunt, secutique
sunt consilium beati Viri, ut inter se pecuniam par-
tirentur, suadentis (Serm. 356, n. 11). Neque vero
plus negotii eidem facessivere sui clerici; sed omnes
ille presbyteros, diaconos, subdiaconos, horumque
ex ordine Patricium nepotem suum, quales volebat
reperit, hoc est, eorum neminem non animo et volun-
