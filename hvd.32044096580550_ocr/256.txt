474

473 LI BER SEPTIMUS.
ejus ad Macedonium Africae tunc vicarium, epistolas,
quas partim post missos ad eumdem primos tres hu-
jusce operis libros dedit, assignare (Possid., in Vita
August. , c. 20). Atque ipsius quidem Macedonii episto-
las ad Augustinum habemus binas, scite profecto ac
eleganter scriptas (Apud August. , Epist. 152, 154) :to-
tidem quoque Augustini ad ipsum responsiones per—
quam egregias (Epist. 153, 155). Hunc Augustinus,
cum propter praeclaras ejus dotes atque in gerendis
publicis rebus prudentiam et integritatem, tum ob
hoc potissimum magni faciebat, quod animum ipsius,
ut dicit, charitate aeternitatis et veritatis, atque ipsius
charitatis affectu divinae illi caelestique reipublicae,
cujus regnator est Christus, agnosceret inhiantem,
videret propinquantem, ejusque potiundae amplecte-
retur ardentem (Epist. 155, η. 1). Quapropter cum
talis ac tantus vir amicitiam inire cum sancto Prae-
sule, necnon per litteras cum eo colloqui, scriptave
ejus aliqua videre percuperet (Ibid, n. 11), gratum
ille acceptumque habuit; promisit aliquot e suis opu~
sculis ei se missurum (Epist. 152, n. 3), ac eidem per
Bonifacium episcopum, forte Cataquensem, litteras
quibus ab ipso veniam reo cuidam petebat, misit
(lbid., n. 1). Macedonius certe haudquaquam erat
commissurus, ut repulsam ab se ullam ferret An-
tistes, quem unice colendum vereque suspiciendum
putabat (Epist. 152, 154, tit). Prmterquam quod erat
ipse tanta propensione in clementiam, ut cum sua
sponte reos, ne criminibus patrocinari videretur,
absolvere non auderet; eos de se optime meritos exi-
stimaret, a quibus de poena sontibus condonanda
rogatus esset (Epist. 152, η. 3). Verum, cum vellet
ut inquiebat, sibi pro concessa gratia mercedem ab
Augustino rependi, eum per litteras urbanitatis ple-
nissimas rogavit, sibi ille consilii sui rationem ape-
riret, anve religionis christiana). ofﬁciis consentaneum
esset, pro reis episcopos intercedere simul, ut pro-
missa sibi ab eo scripta mitterentur, petiit; quo scili-
cet, quandoquidem ejus praesentia frui intcrim non
liceret, saltem ipsius doctrina aleretur (Ibid., n. 1).
Itaque Augustinus primos tres libros de Civitate Dei
curavit ad eum deferendos. Quod vero ad propositam
sibi ab eo quaestionem, verbo illi respondit, vitam
scilicet ac salutem reis eo animo petere episcopos, ut
illis facta emendare ac per paenitentiam eluere liceat:
Ne istam vitam, ait, sic ﬁniant per supplicium, ut ea
ﬁnita non possint ﬁnire supplicium (Epist. 153, n. 3).
Hac tamen de re paulo fusius eorum gratia disputat,
qui forte non eadem, qua pollebat Macedonius, saga-
citate praediti, epistolam hanc suam lecturi essent.
Exponit etiam, qua ratione pro reis interpellare fas
sit : necnon de legibus in restituenda re aliena ser-
vandis multa praecipit. Quin illud itidem notat, Ma-
cedonium innata quadam humanitate impulsum, pro
clerico qui delictum aliquod admiserat supplicasse;
cujus quidem precibus mitigatum Aurelium poenas
eidem clerico debitas temperasse apparet ε de qua
actione ita loquitur Augustinus, ut eidem se fuisse
praesentem signiﬁcet (Ibid, nn. 16, 10).
