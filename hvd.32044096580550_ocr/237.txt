435

non satis constat. Sed in hac eos ipsos Scripturae lo-
cos, qui jam in Collatione discussi fuerant, rursus
proferre non verebantur : istum videlicet ex Apostolo
petitum, Nolite jugum ducere cum inﬁdelibus (Il Cor.
v1, 14), aliosque hujusmodi; sed praecipue ostenta-
bant illum Aggaei, Quicumque accesserit illo, inquina-
bitur (Aggaei ιι, 14). Ibidem conabantur explicare,
quod in Collatione dixerant, Causam causae, et per-
sonam non p’razjudicare personae (Ad Donatistas post
Collat., η. 25). Causabantur sententiam noctu pro-
nuntiatam esse (Ibid., nn. l6, 20, 58); se ipsos in
Collationis loco quasi in carcere inclusos; ereptam
sibi facultatem libere, qua: vellent, in medium profe-
rendi; et quod cum judex ﬁdem catholicam profitere-
tur, etiam propensiore animo fuisset in Catholicos
(De Gestis cum Emerita, η. 2). Emeritus defensor
eorum in Collatione praecipuus (Possidius, in Vita Au-
gustini, c. 14), aliquot post annis, fueritne auctori-
tate victus, an potentia oppressus, cuilibet ex ipsis
actis patere dicebat (De Gestis cum Emerito., η. 3).
Tum vero ipse, cum alii judicem a Catholicis auro
corruptum fuisse in vulgus sparserunt (Ibid., η 2;
Ad Donatistas post σοαπ, nn. l, 39, 57, etc.) Quan-
quam vero Imperatorem appellaverint, nihilominus
tamen tertiae Collationis acta perinde, atque superio-
rum duarum, subscripserant : sed nusquam fere non
addito, salva appellatione se subscribere. Marcellini
subscriptio, tametsi primum se subscripturum spo-
pondisset, tamen omnino in trium dierum actis desi-
deratur. At fieri sane potuit, ut partibus in id consen-
tientibus hoc onere liberatus fuerit.
5. Quin acta Collationis, ubi primum fuere descripta
concinnius, publice proposita fuerint, nulli censemus
ambigendum. Et huc indubie referendum est subjun-
ctum extrema: Collationi Cognitoris edictum. Sed non
ita perspicuum est, an hoc haberi debeat pro senten-
tia secundum Catholicos pronuntiata, qua ille, teste
Augustino, omnia quae de prolixa trium dierum
actione potuit recordari, complexus est (Brevic. Collat.
3, η. 43). Hoc autem in edicto sequentia declarat tan-
quam evidentissime probata (Labbe, tom. 2, pag. 1505) :
Alieni sceleris noxa alium fieri reum omnino non
posse; atque adeo non potuisse Ecclesiam collatis in
Caecilianum criminibus infici; neque tamen illum
admissi cujuspiam convictum ullo modo fuisse; quan-
doquidem ei Concilium, a quo fuit inauditus et absens
condemnatus, officere haud magis valuit, quam absenti
quoque Primiano Maximianistarum synodus : fuisse
autem crimine liberatum in multis posterioribus judi-
ciis; Donatum vero auctorem discidii pronuntiatum :
Felicem Aptungensem de calumniosa criminatione
similiter in solemni judicio purgatum esse. Perstrin-
git ibi Donatistarum pertinaciam, quibus perire in er-
rore suo, quam libere in viam salutis redire, satius
videbatur: utque periculum faciat, num forte, quod
ab eis obtinere vis veritatis non valuit, sit expressura
severitas; aut saltem prohibeat, ne quam sibi, eam-
dem quoque aliis perniciem afferant, gravissima mul-
cta proposita edicit, ut omnes omnium ordinum viri
