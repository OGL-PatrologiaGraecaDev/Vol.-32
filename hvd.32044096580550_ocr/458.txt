
8'77
in ista vita, quanquam Deo intellecto anima jam beata
sit; tamen, quia multas molestias corporis sustinet,
sperandum est ei post mortem omniaista incommoda
non futura. Ergo nec spes, dum in bac est vita, ani-
mam deserit. Sed cum post hanc vitam tota se in
Deum collegerit, charitas restat qua ibi teneatur. Nam
neque dicenda est ﬁdem habere quod illa sint vera,
quando nulla falsorum interpellatione sollicitatur;
neque quidquam sperandum ei restat, cum totum se-
cura possideat. Tria igitur ad animam pertinent, ut
sana sit, ut aspiciat, ut videat. Alia vero tria, fides,
spes et Charitas, primo illorum trium et secundo sem-
per sunt necessaria: tertio vero in hac vita, omnia;
post hanc vitam, sola charitas.
CAPUT VIII. — Quae ad cognoscendum Deum
necessaria.
15. Nunc accipe, quantum praesens tempus'expo-
scit, ex illa similitudine sensibilium etiam de Deo
aliquid nunc me docente ί. Intelligibilis nempe Deus
est, intelligibilia etiam illa disciplinarum spectamina ;
tamen plurimum differunt. Nam et terra visibilis, et
lux ε sed terra, nisi luce illustrata, videri non potest.
Ergo et illa quae in disciplinis traduntur, qua: quis-
quis intelligit, verissima esse nulla dubitatione con-
cedit, credendum est ea non posse intelligi, nisi ab
alio quasi suo sole illustrentur. Ergo quomodo in hoc
sole tria quaedam licet animadvertere ; quod est, quod
fulget, quod illuminat: ita in illo secretissimo Deo
quem vis intelligere, tria quaedam sunt; quod est,
quod intelligitur, et quod caetera facit intelligi. Hrec
duo, id est, teipsum et Deum, ut intelligas, docere te
audeo. Sed responde quomodo haec acceperis; ut pro-
babilia, an ut vera ? A. Plane ut probabilia et in spem
quod fatendum est, majorem surrexi : nam praeter
illa duo de linea et pila, nihil abs te dictum est quod
me scire audeam dicere. Β. Non est mirandum : non
enim quidquam est adhuc ita expositum, ut abs te sit
flagitanda perceptio.
CAPUT IX. — Amor nostri.
16. Sed quid moramur? Aggredienda est via: vi—
deamus tamen, quod praecedit omnia, utrum sani si-
mus. A. Hoc tu videris, si vel in te, vel in me ali-
quantum aspicere potes : ego quaerenti, si quid sentio,
respondebo. R. Amasne aliquid praeter tui Deique
scientiam? A. Possem respondere, nihil me amare
amplius, pro eo sensu qui mihi nunc est ; sed tutius
respondeo nescire me. Nam saepe mihi usu venit ut
cum alia nulla re me crederem commoveri, veniret
tamen aliquid in mentem, quod me multo aliter atque
presumpseram pungeret. Item smpe, quamvis in co-
gitationem res aliqua incidens non me pervellerit, re-
vera tamen veniens perturbavit plus quam putabam:
sed modo videor mihi tribus tantum rebus posse com-
moveri: metu amissionis eorum quos diligo, metu do-
loris, metu mortis. R. Amas ergo et vitam tecum cha-
rissimorum tuorum, et bonam valetudinem tuam, et vi-
tam tuam ipsam in hoc corpore : neque enim aliter amis-
sionem horum metueres A. Fateor, ita est. Β. Modo
ι Er. Ven.Lov docentem. Μ.
