
725
eminebat. Gurges tamen morum Carthagincnsium,
quibus nugatoria fervent spectacula, absorbucrat
eum in insaniam Circensium: sed cum in eo mise-
rabiliter volveretur, ego autem rhetoricam ibi pro—
fessus publica schola uterer, nondum me audiebat ut
magistrum, propter quamdam simultatem quae inter
me et patrem ejus erat exorta, et compereram quod
circum exitiabilitor amaret, et graviter angebar,
quod tantam spem perditurus, vel etiam perdidisse
mihi videbatur. Sed monendi eum et aliqua coerci-
tione revocandi nulla erat copia, vel amicitia: benc-
volentia, vel jure magisterii. Putabam enim eum de
me cum patre sentire ; ille vero non sic erat. Itaque
postposita in hac re patris voluntate, salutare me
cceperat, veniens in auditorium meum, et audire ali-
quid atque abire.
12. Sed enim de memoria mihi lapsum erat agere
cum illo, ne vanorum ludorum caeco et praecipiti stu-
dio tam bonum interimeret ingenium. Verum autem,
Domine, tu qui praesides gubernaculis omnium quae
creasti, non eum oblitus eras futurum inter ﬁlios tuos
antistitem sacramenti tui; et ut aperte tibi tribuere-
tur ejus correctio, per me quidem illam, sed ne-
scientem operatus es. Nam quodam die cum sederem
loco solito, et coram me adessent discipuli, venit,
salutavit, sedit, atque in ea quae agebantur animum
intendit: et forte lectio in manibus erat, quam dum
exponerem, et opportune mihi adhibenda videretur
similitudo Circensium, quo illud quod insinuabam ct
jucundius et planius ﬁeret, cum irrisione mordaci
eorum quos illa captivasset insania: tu scis, Deus
noster, quod tunc de Alypio ab illa peste sanando
non cogitaverim. At 1110 111 se rapuit, meque illud
non nisi propter se dixisse credidit. Et quod alius
acciperet ad succensendum mihi, accepit honestus
adolescens ad succensendum sibi, et ad me ardentius
diligendum. Dixeras enim tu jam olim, et innexueras
Litteris tuis : Corripe sapientem, et amabit te (Prov. 111,
8). At ego illum jam non corripueram; sed utens tu
omnibus, et scientibus et nescientibus, ordine quo
nosti, et ille ordojustus est, de corde et lingua mea
carbones ardentes operatus es, quibus mentem spei
bonae adureres tabescentem, ac sanares. Taceat lau-
des tuas qui miserationes tuas non considerat, quae
tibi de medullis meis conﬁtentur. Etenim ille post illa
verba proripuit se ex fovea tam alta, qua libenter ‘
demergebatur, et cum miserabili voluptate ¹ 01000110-
tnr ; et excussit animum forti temperantia, et resilu-
erunt omncs Circensium sordes ab eo, ampliusque
illuc non accessit. Deinde patrem recluctantem evicit,
ut me magistro uteretur; cessit ille atque concessit.
Et audire me rursus incipiens, illa mecum supersti-
tione involutus est, amans in Manichaeis ostentati-
onem continentiae quam veram et germanam puta-
bat. Erat autem illa vecors et seductoria, pretiosas
animas captans, nondum virtutis altitudinem scientes
tangere, et superﬁcie decipi faciles, sed tamen adum-
bratae simulatasque virtutis.
π Tres Mss. Angt. : Cum mira voluptate.
