4114

493
quem defunctum esse nesciebat, scriptas purgare
(De Gratia Christi, η. 32.) Littera: successori illius
Zosimo, redditae sunt, una cum libello ﬁdei, quem
simul mittebat, desinente in hac verba : Hac estﬁdes,
papa beatissime, quam in Ecclesia catholica didicimus,
quamque semper tenuimus et tenemus. In qua si minus
perite aut parum caute aliquid forte positum est, emendari
cupimus a te, qui Petri et ﬁdem et sedem tenes (Append.
tomi 10, part. 2, Libell. ﬁdei Pelagii, etc., η. 13), etc.
Deceptus etiam ab isto Zosimus, sicut pro Ccelestio
fecerat, pro Pelagio quoque epistolam alteram ad Afri-
canos praesules hoc eodem anno, die undecimo kalen-
das octobris, misit, in quain Herotem et Lazarum
acerbioribus multo quam in superiori epistola verbis
invehitur : idque pollicetur sibi, fore ut ipsi quoque
Africani praesules inde cum ipso pariter persuasi, Pela-
gium et leestium pro catholicis habeant, quod ambo
isti damnanda damnarent, et sequenda sequerentur,
nec ii post mortem et interitum revixissent inventique
essent, puta ad ﬁdem redeundo, sed omnino mortui
non essent nec periissent, de quibus videlicet falsa
vulgata sunt (Part. l, Hypomnesticon contra Pelag.,
lib. 5, cc. 9-10).
3. Quod autem Zosimo Pelagius imposuerit, nihil
profecto mirum. Hic enim tam callide verba sua com-
posuerat, tantaque industria asquivocationis caliginem
effuderat veritati, ut cum ejus scripta in Africam a
Zozimo fuissent transmissa, vix ipsemet Augustinus,
quin ea catholica judicaret, deque Pelagii reditu ad
rectam ﬁdem laetaretur, sibi temperaverit (De Peccato
originali, η. 20). Sed virus, quod in prolixioribus ejus
libris animadverterat, effecit ut ista quoque ipsi su-
specta essent: quae cum inspexisset attentius, eorum
denique ambiguitatem ac vitium deprehendit. Quod
ad Caelestium, rescripserunt Africani praesules non
sufﬁcere, ait Augustinus, quod se generaliter Inno-
centii episcopi litteris consentire fatebatur; sed aperte
eum debere anathematizare quae in suo libello prava
posuerat (Contra Duas Epistolas Pelag., c. 3). Ex eo-
rum epistola ad Zosimum in concilio ducentorum
quatuordecim episcoporum scripta hoc decretum pro-
fert Prosper : Constituimus in Pelagium atque Crete-
stium per venerabilem episcopum Innocentium de beatis-
simi apostoli Petri Sede prolatam manere sententiam,
donec apertissima confessione fateantur, gratia Dei per
Iesum Christum Dominum nostrum, non solum ad
cognoscendam, verum etiam ad faciendam justitiam, nos
per actas singulos adjuvari; ita ut sine illa nihil vera
sanctaque pietatis habere, cogitare, dicere, agere valea-
mus (Prosper, Contra Collatorem, n. 15).
4. Anno subsequente Zosimus Africanis episcopis
respondit per litteras duodecimo kalendas aprilis datas
(Append. tomi 10, part. 2, Zosimi epist. ad Afr.
episc., de causa talest), quibus eos certiores fe-
cit, nihil se post acceptas ipsorum litteras im—
mutasse, sed in eodem statu cuncta, quemadmodum
rogatus ab ipsis fuerat, reliquisse. Neque per eum
stetit, quominus in Coelestii causam, ex illorum vo-
luntate consilioque, diligentius inquireretur. Verum
