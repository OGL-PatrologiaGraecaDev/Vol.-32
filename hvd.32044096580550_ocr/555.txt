10⁵71

64. Nunc autem accipe contra illud quo, ut sentio,
multum moveris, non quod robustius de multis, sed
quod brevius ; neque quod mihi probabilius quam cte-
tera, sed quod tibi aptius eligere potui. E. Dic, ore te,
quam citissime potes. A. Primum illud dico, si maxime
causa lateat, cur in concisione quorumdam corporum
illa contingant, non continuo nos hoc uno ita pertur-
bari oportere, ut tam multa quae superius luce clariora
tibi visa sunt, falsa esse arbitremur. Fieri enim potest
ut hujus rei causa nos lateat, quae vel humanae natura:
occultata est ; vel sit alicui homini cognita, nec iste a no-
bis interrogari possit; aut etiam jhoc ingenio ipsi simus,
ut satisfacere nobis interrogatus non possit. Numquid-
nam ex eo quidquid ex contraria parte ﬁrmissime di-
dicimus, ac verissimum esse conﬁtemur, labi nobis
atque extorqueri decet? Atqui si illa maneant integra,
quas interrogatus certa et indubia esse respondisti;
nihil est quod istum vermiculum pueriliter metuamus,
quanquam vivacitatis et numerositatis ejus causam
non valeamus aﬁ'erre. Si enim apud te de aliquo ﬁxum
immotumque constaret quod esset vir bonus, eumque
in latronum convivio quos persequerere deprehende-
res, atque aliquo casu, antequam abs te interrogari
posset, moreretur; quamlibet causam putares potius
illius cum sceleratis conjunctiouis atque convivii,
etiamsi te semper lateret, quam scelus et societatem ⁸.
Cur ergo non, cum tam multis argumentis superius
editis, atque abs te ﬁrmissime comprobatis, planum
tibi factum sit non loco animam contineri, atque ob
hoc nullius talis esse quantitatis, qualem in corporibus
cernimus, aliquam suspicaris ,esse causam, cur non-
nullum animal concisum in omnibus partibus vivat;
non eam tamen quod cum corpore anima concidi po-
tuerit? Quam si reperire non possumus, quaerenda
nonne est potius vera, quam falsa credenda?
CAPUT XXXII. — Dissecto corpore anima non secatur.
Frusta dissecti corporis vivere possunt, cum anima
secta non sit. Deinceps de animae quantitate, ratione
virtutis ac potentia.
65. Deinde quaero abs te, utrum putes in verbis
nostris aliud esse ipsum sonum, aliud quod sono signi-
ﬁcatur. E. Ego utrumque idem puto. A. Dic mihi ergo,
sonus ipse unde procedat cum loqueris. E. Quis du-
bitet a me procedere? A. Abs te ergo sol procedit,
dum nominas solem? E. De sono me, non de re ipsa
interrogasti. A. Aliud ergo sonus est, aliud res quam
signiﬁcat sonus: tu autem utrumque idem esse dixe-
ras. E. Age, jam concedo aliud esse signiﬁcantem so-
num, aliud rem quae signiﬁcatur. A. Dic ergo, utrum
posses gnarus latinae linguae nominare in loquendo so-
lem, si non intellectus solis praecederet sonum. E.
Nullo modo possem. A. Quid ? antequam ipsum nomen
de ore procedat, si volens id enuntiare aliquandiu te
in silentio teneas; nonne in tua cogitatione manet,
quod expressa voce alius auditurus est? E. Manifes-
tum est. Λ. Quid? cum ipse sol tantas sit magnitudi-
’ξ ⁸ Mss. Floriac., quam sceleris et societatis. Fortasse hic
legendum : Quam sceleris esse societatem.
