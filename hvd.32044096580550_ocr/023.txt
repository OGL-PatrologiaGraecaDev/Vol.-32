
27 BREVIS PREFATIO. ‘28
fide, animo atque proposito, in universalis Ecclesiae decus, commoda, atque praesidium.
Quis conatuum nostrorum in tam arduo incoepta fuerit successus, palam edicere cum vetat pudor, tum
pene universorum in Ecclesia ordinum, in primis vestrum omnium benignissima de illo judicia. His amplis-
simum labori nostro praemium, certe exspectatione nostra et merito nostro longe majus, non sine grati ac
demissi animi tacita signiﬁcatione experti sumus.
Istis autem bonarum vestrarum voluntatum testificationibus freti atque confisi, querimonias obtrectantium
nonnullorum facile insuper habuimus. Id enim nobis certo persuasum fuit, navatam a nostris in Augustino
illustrando operam calculis universorum comprobandam, cum iis placuerit, penes quos istarum rerum et judi-
cium et arbitrium esse universi confitentur.
Neque vero exspectatio ista nos fefellit. Novum ecce et ingens operi nostro praesidium accedit ex nupera
per apostolicam Sedem damnatione libellorum quibus invidia gravare‘nos moliebantur haud aequi laborum ac
fidei nostrae aestimatores. Palmarium adversus istos defensionis nostrae incrementum afferet augustissimi Coe-
tus vestri auctoritas et suffragium : atque hanc communis vestra: sententiae atque judicii signiﬁcationem eo
impensius liberiusque deposcimus, quo totum hoc vigiliarum nostrarum opus sub Ludovici Magni auspiciis,
regioque insignitum nomine publicam in lucem emisimus.
Quod si religiosissimi Principis in recognoscendo isto munere benignitati et humanitati addideritis commen-
dationis vestrae pondus, erit omni praesidii genere vallatum opus, quod nec ulla delebit retas, nulla lacessere
in posterum audebit manus atque protervia : pro quo insigni favore atque benefacta, Clarissimi sancta: Reli-
gionis Antistites, et vobis singulis . et universo Sacrosancto Ordini vestro acturi atque habituri sumus
immortales gratias. ’
IN APPENDICES AUGUSTINIANAS ’
ΕΤ ALIA HOC IN VOLUMINE CONTENTA
BREVIS PREFATIO
Quandoquidem seorsum et in angulum rejecta sunt spuria illa Opuscula, quae variis temporibus S. Augu-
stino supposita fuere; eumdem quoque modum et ordinem hoc loco tenere visum est, adeoque peculiarem
ejusmodi scriptis Praefationem assignare a generali sejunctam, qum operae in hac etiam partea nobis impensae
rationem contineat : tum ut ne quis ea a nobis neglecta fuisse forte suspicetur; tum ut lector ad eorum lectio-
nem informetur, moneaturque de aliis rebus, qum in hoc postremo volumine continentur.
Ut ad rem veniamus, singula: singulis Augustini tomis subjiciuntur Appendices, eas complectentes scri-
ptiunculas, quas vel stili-quasdam imitatio, vel argumenti afﬁnitas, vel casus, vel temporum ignorantia, vel
denique fraus auctorum bibliopolar-imve Augustino affinxit. Ex stili nonnulla imitatione factum putamus, ut
Caesarii Arelatensis episcopi plurimi sermones Augustinianis accenserentur. Quod vero Pelagii ad Demetriadem
epistola, et Fastidii ad Fatalem viduam de Vidua christiana liber sancto Doctori adscriptas sit, haud scio an
argumenti affinitate, an dolo contigerit auctorum, qui vel ut scriptioni suae auctoritatem pretiumve accerse-
rent, vel quod nomini diffiderent suo, tanti nominis titulum supposuerint. Non aliud certe in causa fuit, cur
editores et bibliopolae subdititiis illis scriptis idem nomen praefixerint, nimirum ut majoris pretii haberentur,
et carius venirent spuria: illae merces. At fatendum est casu vel temeritate amanuensium et editorum plerum-
que factum fuisse , ut hoc specioso titulo ejusmodi adulterina opuscula honestarentur. Nam saepius
contigit, ut cum librarii aliquos Augustini libros exscripsissent, nec eis ex sancto Doctore suppeteret
unde (equum volumen conficerent; ex quovis anonymo opere, quod fortuito esset ad manum, supplerent
quod justo volumini deesset. quue subinde ansam prmbuit tum exscriptoribus, tum incautis editoribus, ut
posteriora haec opera cidem auctori adscriberent, cujus nomen priora praeferebant. Quae res eo usque prn-
gressa est, ut nullum fere saeculum sit, ex quo adulterinas ejusmodi aliqum scriptiones genuinis Augustini
operibus non accesserint.
Hinc natum est triplex incommodum : unum quod genuinorum ejus operum dignitas et lectionis gratia ex
hac farragine nonnihil minueretur; alterum, quod inde traditionis veritas quodammodo etiam obscuraretur,
dum posteriorum temporum scripta ad superiorem aetatem pertinere putantur; tertium denique, quod sup-
positi illi fetus incautos lectores inducant ad sectandas sinistras opiniones, quas splendido Augustini nomine
obtectas deprehenderint. Quapropter ut his incommodis occurreretur, ejusmodi spurias scriptiones a genuinis
et sinceris Augustini Operibus segregare, et in angulum quemdam rejicere plurimum intererat.
Hoc negotium ab eruditis nonnullis primum inchoatum, a Lovaniensibus deinde, tum a Joanne Verlino et a
Bernardo Vindingo, Augustinianis, multum promotum, et magna ex parte confectum, necdum tamen penitus
