
1321
Christum Dei Virtutem et Dei Sapientiam (Ι Cor. ι,
23, 24). Quid? ipse Christus nonne inquit, Ego sum
Veritas? Si ergo quaerimus quid sit bene vivere, id est
ad beatitudinem bene vivendo tendere, id erit pro-
fecto amare Virtutem, amare Sapientiam, amare Ve-
ritatem, et amare ex toto corde, et ex tota anima, et
ex tota mente; Virtutem quae inviolabilis et invicta
est, Sapientiam cui stultitia non succedit, Veritatem
qua: converti atque aliter quam semper est esse ha-
bere non novit. Per hanc ipse cernitur Pater; dictum
est enim: Nemo venit ad Patrem, nisi per me (Joan.
xw, 6). Huic haeremus per sanctiﬁcationem. Sancti-
ficati enim plena et integra charitate flagramus, qua
sola efﬁcitur ut a Deo non avertamur, eique potius
quam huic mundo conformemur: Praedestinavit enim,
ut ait idem Apostolus, conformes nos ﬁeri imaginis
Filii ejus (Rom. VIII, 29).
23. Fit ergo per cbaritatem ut conformemur Deo,
et ex eo conformati atque conﬁgurati, et circumcisi
ab hoc mundo, non confundamur cum iis quae nobis
debent esse subjecta. Fit autem hoc per Spiritum san-
ctum. Spes enim, inquit, non confundit; quoniam cha-
ritas Dei di,?"usa est in cordibus nostris per Spiritum
sanctum qui datus est nobis (Id. v, 5). Nullo modo
autem redintegrari possemus per Spiritum sanctum,
nisi et ipse semper et integer et incommutabilis per-
maneret. Quod profecto non posset, nisi Dei natura
esset ac ipsius substantiae, cui soli incommutabilitas
atque ut ita dicam, invertibilitas semper est ί. Crea-
tura enim neque hoc ego, sed idem Paulus clamat,
vanitati subjecta est (Id. Vill, 20). Neque nos potest a
vanitate separare, veritatique connectere, quod sub-
jectum est vanitati. Et hoc nobis Spiritus sanctus
pratstat: creatura igitur non est. Quia omne quod est,
aut Deus, aut creatura est.
CAPUT XIV. -— Trinitati summo bono dilectione
haeremus.
2i. Deum ergo' diligere debemus trinam quamdam
unitatem, Patrem et Filium et Spiritum sanctum, quod
nihil aliud dicam esse, nisi idipsum esse. Est enim
vere summeque Deus, ex quo omnia, per quem omnia,
in quo omnia : haec verba Pauli sunt. Quid deinde sub-
jicit? Ipsi gloria (Rom. x1, 36). Sincerissime omnino.
Neque enim ait, ipsis: nam unus est Deus. Quid est
autem, ipsi gloria, , nisi ipsi optima et summa et late
patens fama? Quanto enim melius atque diffusius dif-
famatur, tanto diligitur et amatur ardentius. Quod
cum ﬁt, nihil aliud ab. humano genere quam certo et
constanti gradu in optimam vitam et beatissimam
pergitur. Non arbitror cum de moribus et vita ﬁt qua).-
stio, amplius esse requirendum, quod sit hominis
summum bonum, quo referenda sunt omnia. Id enim
esse patuit, et ratione quantum valuimus, et ea quae
nostra: rationi antecellit auctoritate divina, nihil aliud
quam ipsum Deum. Nam quid erit aliud optimum ho-
minis, nisi cui inhaerere est beatissimum? Id autem
1 Quinque Mss., inconvertibilitas semperest. Aliiduo, in-
conversibtlitas.
² Lov. et Arn., dum ergo. Restituimus, Deum ergo, ex
Mss. et aliis editionibue'.
PATROL. XXXII.
