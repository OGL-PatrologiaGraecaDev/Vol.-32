
ΙΝ PRIMUM TOMUM
PRJEFATlO (υ.
De hujusce tomi editione, Erudite Lector,non est a nobis instituenda longa praefatio. Complectitur haec pars
eadem omnino Augustini opuscula, quae apud Erasmum et Lovanienses continebantur. Illud tantum interest
discriminis, quod in Appendicem rejecimus nonnulla, quas pro genuinis Augustini lucubrationibus habuerant
viri eruditi; et quod quaedam S. Doctoris opera loco tantisper movimus, ut seriem ordinemque temporis, quo
unumquodque opus ab Auctore prodiit, quoad ejus fieri potuit, servaremus. Et quidem opportune in hoc lomo
disposita sunt ea, quae. Augustinus juvenis ac nondum presbyter scripsit ; ita tamen ut primum locum obtine-
rent libri Retractationum, quos edidit senex, quasi prmviam introductionem ad alios libros. Retractationes
porro Confessionum libri, quos episcopus vulgavit, non immerito consequuntur : quia sicut in scriptis suis si
quid obscurum, si quid dubium. si quid veritati non satis consonum irrepserat, retractando explanavit. enodavit,
emendavitque; ita in Confessionum libris si quid in moribus ac vita sua a vera! quam tradit pietatis tramite
aberraverat, piaculari confessione expiavit. Sicque in libris Retractationum sincerum ac minime fucatam
veritatis amorem cum singulari modestia inspirat, in Confessionibus veram pietatem et disciplinam : quibus
dotibus instructum esse oportet eum, qui ad ejus doctrinam contendit ex animo.
Illis non sine uberi fructu, multoque voluptatis sensu decursis, succedebant apud Erasmum et Lovanienses
opuscula quaedam, nimirum de Grammatica, Categoriae, Principia Dialecticaa et Principia Rhetorice; in qui-
bus eruditionem, ingenium solertiamque Augustini desiderabant cordati lectores, qui ab ipso limine a perle-
gendis tomi primi operibus referebant pedem, quasi ejusdem farinae alia subsequerentur. Athujusmodi quis-
quilias propius inspicientes, cum certis argumentis deprehendissemus non pertinere ad Augustinum, inde eas
in spuriorum scriptorum classem amandavimus ; ut post Retractationum Confessionumque lectionem studiosos
nihil remoretur a lectione librorum, quos Augustinus recens conversus elucubravit.
Neque vero prOpterea strictim, ut pluribus in mentem venire solet, praetereunda, aut quasi e limine salu-
tanda sunt nobilis ingenii prima monumenta, quasi nihil reconditae doctrinae contineant, quae a catechumeno
neophytoque, stilo perpolito iu dialogorum formam perfecta sunt. (lerte enim quaestiones illic perquam dilli-
ciles, in quibus olim maxima quaeque ingenia desudarunt, defeceruntque, discutit ipse gnaviter, ac sagacissime
resolvit. Quam gravissimis rationum momentis de veritatis perceptione contra Academicos, tum de Beata
vita, de Ordine rerum, de Anima: quantitate et immortalitate, deque aliis magni momenti rebus inter dispu-
tandum occurrentibus agat, quis non admiretur? Deinde in quinque postremis tomi ejusdem opusculis, qui?
adversus Manichaeos dictavit, quam variis et multiplicibus eorum haeresim, quam validis ac invictis argumentis
labefactat et evertit? qua! nimirum opuscula ita mirari se atque suspicere dicebat S. Paulinus, ut dictata diri-
m’tus verba crederet (Epist. 24, τι. 2). Denique dum tirocinii sui partes implet, atque animum nuper ab lueresi
conversum catholicae fidei penitus subigit,nibil omnino praetermittit, quo alios liberet a perniciosis illis erro-
ribus, in quos infeliciter incurrerat. Et sive de Philosopbis, sive (le Manicbazis pennas repetit, contra earumdem
errores communit lectoris animum,veraeque fidei ac religionis Christianae fundamenta menti altius inﬁgit. Ουίά
quod ab ineunte vitae melioris proposito ita comparatus fuit vir sanctus, ut artes ipsas liberales non jeiun0
illo vulgarium auctorum modo tractaret, sed animo plane christiano, quatenus lectorum animos ad Condito-
ris amorem perduceret? lta enim mentem hac de re suam aperitin lib. l Retrac, c. 6. Unde quinque de
Musica absolutis libris adjecit sextum, qui totius argumenti summam ad Deum traducit, erigitque.
Jamvero qui Augustinianee doctrinas animum assuefacere, ejusque praeceptis et institutis penitus imbuere
voluerit, per eosdem necesse est ut proficiat gradus, et ad absolutam illius perfectionem pedetentim
assurgat. Non pigeat eamdem incedere viam, quam tenuit Augustinus, vir tantus. Eo invitat aut argumenti
dignitas, aut modus tractandi res, ubique summo et plane christiano homine dignus : ubique quid discas.
aut quomodo discas invenies. Sane in his de quibus agimus libris graves passim‘occurrunt sententia“,
studiosis instituendis perutiles, quarum vel una cuivis fuerit pro integri libri compendio. Accedit quod in iis,
quae juvenes scribimus, pinguior incedat oratio, ac plenior eloquentiaaisucco ; plusque habeat vivaciorisingenii,
quam ea quae torpente jam eetate meditamur. Id experimento constat in primis hisce libris, quos Rhetorica
praeceptis perfecte imbutus elimavit Augustinus ante pauloque post baptismum suum. Habent ergo plurimum
momenti haec opera, sive ingenium et eloquentiam, sive doctrinam ac pietatem spectes. Quod de omnibus di'
cimus, id de eo quod de Libero arbitrio inscripsit Augustinus, expertus est Odo, postea episcopus Cameracenj
sis, qui dum forte fortuna a quodam clerico hunc librum coemisset, in scrinii angulum projecit, utpote qm
ξι) Hic incipit tomus primus Benedictinas editionis, praeposita solum epistola dedicatoria.
