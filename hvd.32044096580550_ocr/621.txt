1203

Virtus, et non illud quod his duabus syllabis signiﬁ-
catur, in illo fuisse arbitraremur. Ad. Intelligo ac se-
quor. Aug. Quid? illud nonne intelligis etiam nihil
interesse utrum quisque dicat, Virtus appellatur, an,
Virtus nominatur? Ad. Manifestum est. Aug. Ergo ita
manifestum est, nihil interesse utrum quis dicat, Est
appellatur, an, Est nominatur quod in illo erat. Ad.
Video et hic nihil distare. Aug. Iamne etiam vides
quid velim ostendere? Ad. Nondum sane. Aug. Itane
tu non vides nomen esse id quo res aliqua nomina-
tur? Ad. Hoc plane nihil certius video. Aug. Vides
ergo, Est nomen esse, siquidem illud quod erat in illo,
Est nominatur. Ad. Negare non possum. Aug. At si
ex te quaererem quae sit pars orationis, Est; non Opi-
nor nomen, sed verbum esse diceres, cum id ratio
etiam nomen esse docuerit. Ad. Ita est prorsus ut di-
cis. Aug. Num adhuc dubitas alias quoque partes ora-
tionis eodem modo, quo demonstravimus, nomina
esse ? Ad. Non dubito, quandoquidem fateor easigni-
ﬁcare aliquid. Si autem res ipsae quas signiﬁcant,quid
singula: appellentur, id est nominentur, interroges;
respondere nOn possum, nisi eas ipsas partes oratio-
nis, quas nomina non vocamus, sed, nt cerno, vocare
convincimur.
l5. Aug. Nihilne te movet, ne quis existat qui no-
stram istam rationem labefactet dicendo, Apostolo
non verborum, sed rerum auctoritatem esse tribuen-
dam; quamobrem fundamentum persuasionis hujus
non tam esse ﬁrmum quam putamus : ﬁeri enim
posse ut Paulus, quanquam vixerit praeceperitque re-
ctissme‘, minus tamen recte locutus sit, cum ait,
Est in illo erat; praesertim cum se ipse imperitum
sermone fateatur? (II Cor. x1, 6.) quo tandem modo
istum refellendum arbitraris? Ad. Nihil habeo quod
contradicam, et te oro ut aliquem de illis reperias,
quibus verborum notitia summa conceditur, cujus au-
ctoritate potius id quod cupis efﬁcias. Aug. Minus
enim tibi videtur idonea, remotis auctoritatibus, ipsa
ratio, qua demonstratur omnibus partibus orationis si-
gniﬁcari aliquid, et ex eo appellari; siautem appellari,
et nominari; si nominari, nomine utique nominari :
quod in diversis linguis facillime judicatur. Quis enim
non videat, si quaeras quid Graeci nominent quod nos
nominamus, Quis, responderi, τίς· quid Graeci nomi-
nent quod nos nominamus, Volo, responderi. Θέλωο
quid Graeci nominent quod nos nominamus, Bene,
responderi, καλῶς’ quid Graeci nominent quod nos
nominamus, Scriptum, responderi, τὸ γεγραμμένον ο
quid Graeci nominent quod nos nominamus, Et, re-
sponderi, καὶ ο quid Graeci nominent quod nos nomi-
namus, Ab, responderi, ἀπὸ ” quid Graeci nominent
quod nos nominamus, Heu, responderi, οἵ ⁸ atque in his
omnibus partibus orationis,quas nunc enumeravi, re-
cte loqui eum qui sicinterrogetzquod, nisi nomina es-
sent, ﬁeri non posset? Hac ergo oratione Paulum aposto-
lum recte locutum esse, cum remotis omnium eloquen-
tium auctoritatibus obtinere possimus; quid opus est
quarere cujus persona sententia nostra iniciatur?
¹ Mss. habent, dixerit praeceperitque rectissime.
