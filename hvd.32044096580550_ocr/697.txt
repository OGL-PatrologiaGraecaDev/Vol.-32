1355

non est ; nec renovatur anima per veram religionem,
quia inveterata non est; nec signaculis vestris perﬁci-
tur, quia perfecta est; nec ei Deus opem fert, quia
non indiget; nec medicus est Christus, quia sana est :
nec beata ei vita recte promittitur. Quid quod libera-
tor dicitur Jesus, quod et ipse in Evangelio clamat:
Si vos Filius liberaverit, tunc vere liberi eritis ? (Joan.
vui, 36.) Et apostolus Paulus ait: Vos in libertatem
vocati estis (Galat. v, l3). Servit ergo anima quae istam
libertatem nondum est assecuta. Deus igitur vobis au-
ctoribus, siquidem pars Dei est Deus et stultitia cor-
rumpitur, et cadendo mutatus est, et amissa perfe-
ctione violatus, et opis indiget, et debilis morbo, et
oppressus miseria, et servitute turpatus est.
23. Quod si Dei pars Deus non est; nec incorruptus
potest esse, in cujus parte corruptio est; nec incom-
mutatus, qui ex aliqua parte mutatus est; nec invio-
latus, qui non ex omni parte perfectus; neque non
indigens, qui sedulo agit ut sibi restituat partem suam;
nec omnino sanus, qui aliqua parte imbecilli est; nec
beatissimus, qui habet aliquam partem subiectam mi-
seriae; nec omnino liber, cujus pars aliqua premitur
servitute. Haec omnia cogimini dicere, cum animam,
quam tantis obrutam calamitatibus cernitis, partem
Dei esse perhibetis. Haec et multa hujuscemodi de
secta vestra si potestis auferre, tunc demum dicite os
vestrum carere blasphemiis. lmo sectam illam dese-
rite : nam si hoc quod ille scripsit destiteritis credere
ac dicere, manicbasi utique non eritis.
24. Summum bonum omnino, et quo‘ esse aut cogi-
tari melius nihil possit, aut intelligendus, aut creden-
dus Deus est, si blasphemiis carere cogitamus. Ratio
aliqua numerorum violari et commutari nullo pacto
potest, nec ulla natura qualibet violentia eﬁ'ecerit ut
post unum qui sequitur numerus, non duplo ei conci-
nat. Hoc commutari nullo pacto potest, et Deus a vo-
bis commutabilis dicitur l Tenet ista ratio inviolabi—
lem integritatem suam, et ei saltem parem Deum esse
non vultis ! Faciat quaslibet gens tenebrarum, ut ter-
narius intelligibilis numerus, in quo ita unum est,
quod unum est, ut partibus careat ; faciat ergo gens
ista tenebrarum, ut numerus iste ternarius in duas
partes aequales dividatur. Videt certe mens vestra nul-
lius id malevolentia posse contingere. Quae ergo ra-
tionem numeri violare non poterat, poterat Deum? Si
autem non poterat, quas, obsecro, necessitas fuit ut pars
ejus misceretur malo, et in tantas miserias traderetur?
CAPUT XII. —- Excludit Manichzorum suffugia.
25. Hinc enim illud exortum est, quod etiam cum
studiose vos audiremus, nos magnis premebat angu-
stiis ; nec ullum exitum reperiebamus, quaerentes quid
factura erat Deo gens tenebrarum, si cum ea nollet
cum tanta partis sure calamitate pugnare. Si enim non
erat nocitura quiescenti, crudeliter nobiscum actum
querebamur, qui ad istas (erumnas missi sumus: si
tum sanctum personaliter in se esse mentiebatur, ex libro
bConfessionum, cap. 5, n. 8. Hic autem paulo post legen-
dum videtur, nec renovatur anima per vestram r'eligion'em:
et paulo inferius habent plerique 'Mss., quia mutata non
est; ubi excusi inveterata.
ejus publicationem differt.
