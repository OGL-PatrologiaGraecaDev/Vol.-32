518

.317 LIBER OCTAVUS.
tra mendacium opus verno circiter tempore, anni, ut
videtur, praesentis elucubratum fuit. Nec est dubium,
quin hoc ipsum opus innuerit Augustinus, ubi aiebat :
Verum hic difﬁcillima et latebrosissima gignitur quastio,
de qua jam grandem librum, cum respondendi necessi-
tas nos urgeret, absolvimus (Enchirid., η. 6). Quod
enim attinet ad librum de Mendacio, compositum
eum fuisse ad respondendum cuipiam non videmus.
Huc adde, eumdem non ante prodiisse in lucem,
quam Augustinus ad opera sua retractanda manum
admovisset (Retract. lib. 1, cap. 27).
‘5. Epistulam cujus initium est, Quantum ad oculos at-
tinet corporales (Epist. 205). non inviti crediderimus,
et ad eumdem Consentium, et eodem quoque anno
scriptum : Consentii vero epistolam, cujus ibidem Au-
gustinus meminit, eam ipsam esse, quae scribendo li—
bro, de quo narrabamus, occasionem dederit. Praeter
hanc epistolam, separata chartula Consentius Augu-
stinum quarumdam quaestionum solutionem rogarat :
ut puta, utrum nunc corpus Domini ossa et sanguinem
habeat, aut reliqua carnis lineamenta : utrum singil-
latim a creatore Deo corporum, quae nunc fiunt, linea-
menta formentur : utrum baptizati omnes veniam
aliquando tandem consecuturi sint, etiamsi absque
pamitentia variis criminibus irretiti, de corpore ex-
ierint : utrum Dei ﬂatus in Adam, ipsa sit ejus anima.
His de rebus ad eum rescripsit Augustinus : sed prie-
cipue super statu Dominici corporis ac beatorum in
coelo disseruit. Istarum quaestionum auctor idem ille
forte est Consentius, qui ante decem circiter annos
alia quaedam de Trinitate inquirebat, cui videlicet
Augustinus tunc respondens dicebat : In libris tuis
valde sum tuo delectatus ingenio. Ejus quippe es facul-
tatis, ut possis ea qua: senseris explicare (Epist. 120,
n. 1). Quemadmodum et ipsi nunc de mendacio rescri-
bens, dicit : Valde sum tuo delectatus eloquio, et san-
ctarum memoria Scripturarum, ingeniique solertia (Con-
tra diendam, η. 1). Ille anno quadringentesimo deci-
mo insulas quasdam incolebat (Epist: 119, n. 6), et
in Africam Augustini videndi causa navigarat (Ibid.,
η. 1) : sed eum rus aliqua necessitate profectum, vi-
dere sibi non licuerat. Eo tamen tempore narrabat
Augustinus, se quidpiam ab illo audisse; quod nisi ita
dixerit, ut non coram, sed alio quodam modo id ab
illo didicisse intelligatur, non convenit in eum Con-
sentium, cujus modo quaestiones expendit Augustinus.
Hunc enim in eorum numero ponit, quos cum nun-
quam vidisset, amabat tamen;et quorum conspectum
eo animo peroptabat, ut suum in eos amorem expleret
(Epist. 120, n. l).
6. Eamdem Priscillianistarum haeresim Augustinus
sua ad Ceretium episcopum epistola (Epist. 237),
cujus nos aetatem ignoramus, aggreditur. Ceretius ille,
de quodam Argirio illi signiﬁcaverat, et ad eum volu-
mina duo miserat, eaque, uti videtur, apocrypha;
addito hymno uno, qui ferebatur esse Christi Domini,
et super quo praecipue, quid ille sentiendum duceret,
ex ejusdem litteris cognoscere cupiebat. Magna et
continua negotia, quibus Vir sanctustantum non op-
