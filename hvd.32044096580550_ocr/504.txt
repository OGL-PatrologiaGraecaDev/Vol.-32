9ὓ9

qui ab illicito tantum concubitu abstinens sese, cete-
ris peccatis non desinit inquinari? Ille est vere castus,
qui Deum attendit, et ad ipsum solum se tenet. Que
verba pueri sicut dicta erant, cum conscribi mihi
placuisset: Is ergo, inquam, necesse est ut bene vi-
vat, et qui bene vivit necessario talis est; nisi quid
tibi aliud videtur. Concessit cum ceteris. Ergo una
est hic, inquam, dicta sententia.
l9. Sed illud a vobis paululum quero, velitne Deus
ut homo Deum querat? Dederunt. Item quero; num-
quidnam possumus dicere, illum qui Deum querit,
male vivere? Nullo modo, dixerunt. Etiam hoc ter-
tium respondete; spiritus immundus potestne Deum
querere? Negabant, aliquantum dubitante Navigio,
qui postea ceterorum vocibus cessit'. Si igitur, in-
quam, qui Deum querit, id facit quod Deus vult, et
bene vivit, et spiritum immundum non habet; qui
autem Deum querit, nondum habet Deum : non igitur
quisquis aut bene vivit, aut quod vult Deus facit, aut
spiritum immundum non habet, continuo Deum habere
credendus est. Hic cum se ceteri concessionibus suis
deceptos riderent, postulavit mater, cum diu stupida
fuisset, ut ei hoc ipsum quod conclusionis necessitate
intorte dixeram, explicando relaxarem atque solve-
rem. Quod cum factum esset: Sed nemo, inquit, pot-
est pervenire ad Deum, nisi Deum quesierit. Optime,
inquam. Tamen qui adhuc querit, nondum ad Deum
pervenit, etiamsi bene vivit. Non igitur quisquis bene
vivit, Deum habet. Mihi, inquit, videtur Deum nemo
non habere: sed eum qui bene vivit, habet propitium;
qui male, infestum. Male igitur, inquam, hesterno
die concessimus eum beatum esse qui Deum habet:
siquidem omnis homo Deum habet, nec tamen omnis
homo beatus est. Adde ergo, inquit, propitium.
20. Saltem, inquam, hoc inter nos satis constat,
eum beatum esse qui habet propitium Deum? Vellem,
inquit Navigins, consentire: sed illum vereor qui
adhuc querit; presertim ne concludas beatum esse
· Academicum, qui hesterno sermone, vulgari quidem
et male latino, sed aptissimo sane, ut mihi videtur,
verbo caducarius nominatus est. Non enim possum
dicere homini Deum querenti adversum Deum esse :
quod si dici nefas est, propitius erit; et qui propitium
Deum habet, beatus est. Beatus ergo erit ille qui
querit: omnis autem querens nondum habet quod
vult. Erit igitur beatus homo qui quod vult non habet,
quod heri nobis omnibus videbatur absurdum; unde
credebamus Academicorum tenebras esse discusses.
Quare jam de nobis Licentius triumphabit;nihilque
illa dulcia, que contra valetudinem meam temere
accepi, has de me penas exigere, quasi prudens me-
dicus admonebit.
2t. Hic cum etiam mater arrisisset: Ego, inquit
Trygetius, non concedo continuo Deum adversari cui
non sit propitius, sed esse aliquid medium puto. Cui
ego: Istum tamen hominem, inquam, medium, cui
nec Deus propitius est nec infestus, Deum quoquo
modo habere concedis? Hic cum ille cunctaretur:
¹ Quatuor Mas., vultibus cessit.
PATROL. XXXII.
