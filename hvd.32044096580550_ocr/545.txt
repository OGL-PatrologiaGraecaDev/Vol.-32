1051

discrepet, magis, ni fallor, offendimur, quam si aliqua
pars circuli, majore minoreve intervallo quam alia}
partes distet a puncto. An tu aliter existimas? E. Imo
assentior, et hanc quae abs te descripta est, probo
esse virtutem; nam et ratio non dicenda est aut
existimanda, nisi vera; et cujus vita per omnia cou-
gruit, veritati, is est profecto vel solus, ‘vel‘ certe
maxime, qui bene atque honeste vivit ; et qui ita sit
affectus, solus habere virtutem, et ea vivere judican-
dus est. A. Probe dicis: sed certe etiam illud vides,
ut Opinor, similiorem esse virtuti circulum ﬁgurarum
planarum alia qualibet. Hinc est enim quod apud
Horatium magnis laudibus solemus extollere illum ver-
sum, quo ait, cum de sapiente ageret,
Fortis et in se ipso totus teres atque rotundus.
(Serm. lib. 2, satira 7, υ. 60.)
Et recte : nam neque in animi bonis quidquam iuve-
nis, quod magis sibi ex omni parte consentiat quam
virtutem; neque in planis ﬁguris quam circulum.
Quamobrem si circulus non magnitudine spatii, sed
quadam conformatione cazteris praestat ; quanto magis
de virtute existimandum est, quod non majoris loci
occupatione, sed divina quadam congruentia rationum
atque concordia caeteras affectiones animi superat?
28. Cum autem puer proficit laudabiliter, ad quam
rem magis quam ad virtutem proﬁcere dicitur? an
non tibi videtur? E. Manifestum est. A. Non igitur
tibi debet videri animus sicut corpus crescendo cum
aetate proficere : proﬁciendo enim ad virtutem perve-
nit, quam fatemur nulla spatii magnitudine, sed ma-
gna vi constantiae pulchram esse atque perfectam : et
si aliud est majus, aliud melius, ut jam dedisti; quid-
quid anima cum aztate proficit, composque rationis
fit, non mihi videtur ﬁeri major, sed melior. Quod si
membrorum id faceret magnitudo; eo quisque pru-
dentior esset, quo longior aut validior : quod se aliter
habere non, opinor, negabis. E. Quis istud negaverit?
Sed tamen cum proficere animam per aetatem etiam
tu concedas; miror qui ﬁat,nt omnis quantitatis ex-
pers, etiamsi non membrorum spatio, at certe tem-
poris adjuvetur.
CAPUT XVII. — Anima spatio temporis crescere di-
citur metaphorice.
29. Desine mirari, nam et hic tibi simili ratione
respondeo. Ut enim membrorum magnitudo ideo nihil
affert argumenti cur animam adjuvet, quod multi exi-
lioribus brevioribusque membris prudentiores inve-
niuntur quibusdam magna mole corporis praeditis;
ita quoniam juniores nonnullos senioribus pleris-
que magis industrios atque strenuus videmus, non
video cur putanda sint spatia temporis in aetatibus
incrementa ut corporibus, sic animis dare; cum et
ipsa corpora, quibus per tempus crescere atque am-
pliora spatia tenere concessum est, saepe sint anno-
siora breviora, non modo senilia, quae magnitudine
temporis contrahuntur atque minuuntur; sed etiam
puerorum, quos animadvertimus his breviores esse
corpore quibus sunt (etate majores. Si igitur porrecta
em. .
em. M.
