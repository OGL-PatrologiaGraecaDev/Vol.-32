1165
1166

esse posse, quorum unum in sono est, alterum in au-
diente, quando audit. Sed utrum existeret, nisi ad-
juvante memoria, quaerimus. Quanquam si anima hos
numeros agit, quos in venarum pulsu invenimus,
soluta quaestio est: nam et in operatione hos esse
manifestum est, et nihil ad eos adjuvamur memoria.
Quod si de his incertum est, utrum operantis animae
sint; de istis certe quos reciproco spiritu agimus,
nulli dubium est, quin et temporumintervallis numeri
sint, et eos sic anima operetur, ut etiam voluntate
adhibita multis modis variari queant : nec tamen ut
agantur, ulla opus est memoria. D. Videtur mihi hoc
genus sine tribus caeteris esse posse. Quamvis enim
pro temperatione corporum varios venarum pulsus,
et respirationis intervalla ﬁeri non ambigam ; tamen
operante anima ﬁeri, negare quis audeat? Qui cursus
et si pro diversitate corporum aliis celerior est, aliis
tardior ; nisi tamen adsit anima quae id agat, nullus
est. M. Considera igitur et quartum genus, eorum
scilicet numerorum qui sunt in memoria : nam si eos
recordatione depromimus, et cum in alias cogitationes
deferimur, hos rursum relinquimus velut in suis se-
cretis reconditos, non, opinor. occultum est eos esse
posse sine caeteris. D. Non dubito eos esse sine caete-
ris; sed tamen nisi auditi, vel cogitati, non manda-
rentur memorize: et ideo quanquam illis desinen-
tibus maneant, iisdem tamen przrcedentibus impri-
muntur.
CAPUT IV. — Quintum genus numerorum in ipso na-
turali judicio sentiendi. Ea: quinque recensitis nume-
rorum generibus quodnam antecellat.
5. Μ. Non resisto tibi, et vellem jam quaerere,
quod tandem horum quatuor generum praestantissi-
mum judices: nisi arbitrarer dum illa tractamus,
nescio unde apparuisse nobis quintum genus, quod
est in ipso naturali judicio sentiendi, cum delectamur
parilitate numerorum, vel cum in eis peccatur, offen-
dimur. Non enim contemno quod tibi visum est, sine
quibusdam numeris in eo latentibus, hoc sensum
nostrum nullo modo agere potuisse. An forte ad
istorum quatuor aliquod genus hanc tantam vim per-
tinere arbitraris ? D. Ego vero ab illis omnibus hoc
genus distinguendum puto. Siquidem aliud est sonare,
quod corpori tribuitur, aliud audire, quod in corpore
anima de sonis patitur, aliud operari numeros vel
productius vel correptius, aliud ista meminisse, aliud
de his omnibus vel annuendo vel abhorrendo quasi
quodam naturali jure ferre sententiam.
6. Μ. Age, nunc dic mihi quinque horum quod
maxime excellat. D. Hoc quintum puto. Μ. Recte
putas: non enim de illis posset, nisi excelleret, judi-
care. Sed rursus quaero, ceterorum quatuor quod
maxime probes. D. Illud profecto quod est in memo-
ria ; quia video ibi diuturniores esse numeros, quam
cum sonant, vel cum audiuntur, vel cum aguntur.
Μ. Praeponis ergo factos facientibus: nam istos qui
sunt in memoria, ab illis aliis imprimi paulo ante
dixisti. D. Nollem praeponere: sed rursus quomodo
non praeponam diuturniora minus diuturnis, non vi-
