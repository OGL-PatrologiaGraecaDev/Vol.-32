477
478

obtulit, ubi quae Priscilliani, quaeve Origenis venena
Hispaniam eo tempore infestarent, exposuerat (Ibid)
Discendi cupiditas illa, qua ﬂagrabat Orosius, non po-
terat non esse acceptissima Augustino : is ergo illius
optatis ut satisfaceret, librum, cui titulus est, Contra
Prisciltianistas et Origenistas, scripsit, atque ipsi nun-
cupavit Orosio. In eo quanta potuit tum brevitate, tum
perspicuitate usus, nihil fere adversus Priscillianista-
rum errores dixit; eo quod suis contra Manichaeos
disputationibus, quas Orosius vel jam legerit, vel le-
gere commode possit, stabilita principia essent, quibus
et ipsi Priscillianista: proﬂigantur (Contra Priscill. et
Origen, η. 1). In ﬁne, dum de caelestium spirituum dis-
tinctione loquitur, pulchre admodum de hujusmodi
quaestionibus obscuris, eisque non necessariis, disse-
rit : ac ingenue fatetur Orosio, ad illud respondere se
neutiquam posse. Quo, inquit, me contemnas, quem
magnum putas esse doctrrem, quamam ista sint, et quid
inter se differant, nescio (Ibid., η. 14). Alibi quo-
que fructum hunc afﬁrmat ex sua peregrinatione ca-
pturum fuisse Orosium, quod illis, quae de se fama
vulgabit, posthac non tantum ﬁdei sit habiturus (Epist.
166, η. 2). Huic tractatui Augustinus locum assi-
gnat inter eos, quos anno quadringentesimo decimo
quinto composuit : cumque editum eum oporteat non
multo post Orosii adventum in Africam, cur hic in
eam provinciam prius eodem anno quadringentesimo
decimo quinto venisse dicendus sit, non videmus.
4. Etsi quem ex navigatione sua fructum sibi pro-
miserat Orosius, eum abunde viso auditoque Augu-
stino perciperet : Augustinus tamen, qui eum vellet
pleno fenore locupletari, non contentus illi tradidisse
quae noverat, ipsi fontem uberrimum, unde quidquid
abs se doceri posse non putabat, facili negotio hauri-
ret, indicavit; atque ut Hieronymum conveniret, est
adhortatus. Id Augustini sive consilium, sive prae-
ceptum, quam libenter accepit Orosius, eique morem
gerere laetus decrevit. Illum sanctus Antistes, ut in
reditu prius ad se diverteret,quam in patriam remea-
ret, rogavit; quod se praestiturum recepit Orosius.
Augustino pergratum fuit, quod eam occasionem Hie-
ronymo dubitationes suas proponendi nancisceretur :
etenim pro summo suo in veritatem studio, multum
desiderabat cum eo colloqui per litteras; quippe cu-
jus ingenium atque eruditionem plurimi faciebat. At-
qui opus ad istud erat homine ad agendum fido, ad
parendum prompto, ad ferendos itineris labores exer-
citato. Talem autem jamdiu quaerebat sanctus Praesul ;
nec ipsi facile occurrebat. Quocirca eas omnes aliasque
dotes in Orosio adhuc juvene nactus, illum ad se di-
vino consilio hujusce rei gratia missum existimavit.
Arripuit igitur occasionem, ac Hieronymo deferenda
curavit scripta duo longiuscula, quae libros ipsemet vo-
citat (Epist. 169,12. 13 ; Epist. 190, η. 20), eoque titulo
in Retractationibus suis recenset, quamvis hac nostra
aetate inter illius epistolas numerentur (Epist. 166,
167). Hieronymum in primo consulit de origine anima:
hominis; in altero autem de sententia illa Jacobi, Qui-
cumque totam legem servaverit, offendat autem in uno,
