861

corpus significatur. Ecce simplex dilectio Dei et pro-
ximi, quam multiplicibus sacramentis, et innumera-
bilibus linguis, etin unaquaque linguainnumerabilibus
locutionum modis, corporaliter enuntiatur! ita cre-
scunt et multiplicantur fetus aquarum. Attende iterum
quisquis haec legis: ecce quod uno modo Scriptura
effert, et vox personat, In principio fecit Deus ca'lum
et terram (Gen. ι, t); nonne multipliciter intelligitur
non errorum fallacia, sed verarum intelligentiarum
generibus? ita crescunt et multiplicantur fetus ho-
minum. ’
’ 37. Itaque si naturas ipsas rerum non allegorice
sed proprie cogitemus; ad omnia qua: de seminibus
gignuntur, convenit verbum Crescite et multiplica-
mini. Si autem figurate posita ista tractemus, quod
potius arbitror intendisse Scripturam, quas utique non
supervacue solis aquatilium et hominum fetibus istam
benedictionem attribuit; invenimus quidem multitu-
dines et in creaturis spiritualibus atque corporalibus,
tanquam in coelo et in terra; etin animis justis
et. iniquis, tanquam in luce et tenebris; et in sanctis
auctoribus, per quos lex ministrata est, tanquam in ’
ﬁrmamento quod solidatum estinter aquam et aquam
et in societate amaricantium populorum, tanquam in
mari ; et in studio animarum piarum, tanquam in arida;
et in operibus misericordiae secundum praesentem
vitam, tanquam in herbis seminalibus et lignis fructi-
feris; et in spiritualibus donis manifestatis ad utilita-
tem, sicut in luminaribus coeli; et in affectibus for-
matis ad temperantiam, tanquam in anima viva. In
his omnibus nanciscimur multitudines, et ubertates,
et incrementa: sed quod ita crescat et multiplicetur,
ut una res multis modis enuntietur, et una enuntiatio
multis modis intelligatur; non invenimus, nisi in
signis corporaliter editis, et rebus intelligibiliter ex-
cogitatis. Signa corporaliter edita, generationes aqua-
rum propternecessarias causas carnalis profunditatis;
res autem intelligibiliter excogitatas, generationes
humanas propter rationis fecunditatem intelligimus.
Et ideo credimus utrique horum generi dictum esse
abs te, Domine, Crescite et multiplicamini. In hac enim
benedictione, concessam nobis a te potestatem et fa-
cultatem accipio, et multis modis enuntiare quod uno
modo intellectum tenuerimus, et multis modis intel-
ligere, quod obscure uno modo enuntiatum legerimus.
Sic implentur aqua: maris, quae non moventur nisi a
variis ‘ signiﬁcationibus: sic et fetibus humanis im-
pletur et terra; cujus ariditas apparet in studio, et
dominatur ei ratio.
CAPUT XXV.
Ecce dedi vobis omnem herbam.... in escam. etc.,
Gen. 1, 29.
38. Volo etiam dicere, Domine Deus meus, quod
me consequens tua Scriptura commonet; et dicam,
nec verebor. Verum enim (licam, te mihi inspirante,
quod ex eis verbis voluisti ut dicerem. Neque enim
alio praeter te inspirante credo me verum dicere, cum
ι Nisi variis,juxta Dub. Mart. et Rond. cum 11 Mss. M.
