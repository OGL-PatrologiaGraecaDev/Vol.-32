1087

in utroque esse scientiam, ut in sola imitatione esse
non possit. Μ. Quid? in sola ratione videtur tibi esse
posse? D. Videtur. Μ. Aliud igitur putas esse artem,
aliud scientiam. Siquidem scientia et in sola ratione
esse potest, ars autem rationi jungit imitationem.
D. Non video esse consequens. Non enim omnes, sed
multas artes dixeram, simul ratione atque imitatione
constare. M. Quid ? scientiam vocabisne etiam illam,
qua his duobus simul constat; an ei solam partem
rationis attribues? D. Quid enim me prohibet vocare
scientiam, cum rationi adjungitur imitatio?
7. Μ. Quoniam nunc agimus de citharista et tibi-
cine, id est de musicis rebus; volo mihi dicas, utrum
corpori tribuendum sit, id est obtemperationi cuidam
corporis, si quid isti homines imitatione faciunt.
D. Ego istam et animo simul et corpori tribuendam
puto : quanquam idipsum verbum satis proprie abs te
positum est, quod obtemperationem corporis appel-
lasti : non enim obtemperare nisi animo potest.
Μ. Video te cautissime imitationem non soli corpori
voluisse concedere. Sed numquid scientiam negabis
ad solum animum pertinere? D. Quis hoc negaverit?
Μ. Nullo modo igitur scientiam in sonis nervorum ‘ et
tibiarum, simul et rationi et imitationi tribuere sine-
ris. Illa enim imitatio non est, ut confessus es, sine
corpore; scientiam vero solius animi esse dixisti.
D. Ex iis quidem qua tibi concessi, fateor hoc esse
confectum : sed quid ad rem? Habebit enim et tibicen
scientiam in animo. Neque enim cum ei accedit imi-
tatio, quem sine corpore dedi esse non posse, adimet
illud quod animo amplectitur. M. Non adimet qui-
dem : nec ego afﬁrmo eos, a quibus organa ista tra-
ctantur, omnes carere scientia, sed non habere omnes
dico. Istam enim ad hoc volvimus quaestionem, ut
intelligamus, si possumus, quam recte sit scientia in
illa deﬁnitione musica posita; quam si omnes tibici-
nes et ﬁdicines, et id genus alii quilibet habent, nihil
ista disciplina puto esse vilius, nihil abjectius.
8. Sed attende quam diligentissime, ut quod diu
jam molimur appareat. Certe enim jam mihi dedisti
in solo animo habitare scientiam. ι). Quidni dederim?
M. Quid? sensum aurium animone, an corpori, an
utrique concedis? D. Utrique. Μ. Quid memoriam?
D. Animo puto esse tribuendam. Non enim si per sen-
sus percipimus aliquid quod memoria commenda-
mus, ideo in corpore memoria esse putanda est.
M. Magna fortasse ista quastio est, neque huic oppor-
tuna sermoni. Sed quod proposito sat est, puto te
negare non posse, bestias habere memoriam. Nam et
nidos post annum revisunt hirundines, et de capellis
verissime dictum est :
Atque ipsa memores redeunt in tecta capella.
(Georg. ub. 3, υ. 316.)
Et canis heroem dominum, jam suis hominibus obli-
tum recognovisse pradicatur (Odyssea ρ, υ. 291 seqq.).
Et innumerabilia, si velimus, animadvertere possu-
mus, quibus id quod dico manifestum est. D. Nec ego
istud nego, et quid te adjuvet, vehementer exspecto.
¹ Verborum, juxta Mss. Α ct Β. Μ.
