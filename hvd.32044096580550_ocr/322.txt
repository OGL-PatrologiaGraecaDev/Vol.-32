605

fuisse jam noveram, et alia nonnulla, qualia tam
multa etiam istis temporibus ﬁunt, ut nec omnia
cognoscere, nec ea quae cognoscimus, enumerare
possimus.
8. Et alio loco illud quod dixi, Sicut ait Apostolus,
α Omnis ordo a Deo est, » non eisdem verbis hoc dixit
Apostolus, quamvis eadem videatur esse sententia.
Ait quippe ille : Quae autem sunt, a Deo ordinatae sunt1
(Rom. xm, l). Et alibi: Prorsus, inquam, nemo nos
fallat : quidquid recte vituperetur, in melioris compa-
ratione respuitur (Cap. 41, ηη. 7'7, 78). Hoc de sub-
stantiis atque naturis dictum est ; inde enim disputa-
batur, non de bonis actionibus atque peccatis. Itemque
alibi : Sed nec sic quidem, inquam, ab homine homo
diligendus est, ut diliguntur carnales fratres, vel_ ﬁlii,
vel conjuges, vel quique cognati : aut afﬁnes, aut cives,
nam et ista dilectio temporalis est. Non enim ullas tales
necessitudines haberemus, quae nascendo et moriendo
contingunt, si natura nostra in praeceptis et imagine Dei
manens, in istam corruptionem non relegaretur (Cap. 46,
n. 88). Hunc sensum prorsus improbo, quem jam et
superius improbavi in primo libro de Genesi contra
Manichaeos (Lib. t Retract, c. 10, n. 2). Ad hoc enim
ducit, ut credantur illi conjuges primi non generaturi
posteros homines, nisi peccassent;tanquam necesse
fuerit ut morituri gignerentur, si de concubitu maris
et feminae gignerentur. Nondum enim videram ﬁeri
potuisse ut non morituri de non morituris nascerentur,
si peccato illo magno non mutaretur in deterius hu-
mana natura: ac per hoc, siet in parentibus et in
ﬁliis fecunditas felicitasque mansisset, usque ad cer-
tum sanctorum numerum, quem praedestinavit Deus,
nascerentur homines non parentibus successuri mo-
rientibus, sed cum viventibus regnaturi. Essent ergo
etiam ista: cognationes atque afﬁnitates, si nullus de.
linqueret, nullusque moreretur.
9. Item alio loco : Ad unum Deum tendentes, inquam,
et ei uni religantes animas nostras, unde religio dicta
creditur, omni superstitione careamus (Cap. 55, η. 111).
In his verbis meis ratio quin reddita est, unde sit
dicta religio, plus mihi placuit. Nam non me fugit
aliam nominis hujus originem exposuisse latini ser-
monis auctores, quod inde sit appellata religio, quod
religitur : quod verbum compositum est a legendo,
id est eligendo, ut ita latinum videatur religo sicut
eligo. Hic liber sic incipit: Cum omnis vitae bona ac
beata via.
CAPUT XIV.
De Utilitate credendi, ad Honoratum liber unus.
1. lam vero apud Hipponem-regium presbyter
scripsi librum de Utilitate credendi, ad amicum meum
quem deceptum a Manichaeis, adhuc eo errore no-
veram detineri, et irridere in catholicae ﬁdei disciplina,
quod juberentur homines credere, non autem quid
esset verum certissima ratione docerentur, In hoc
libro dixi (Cap. 3, n. 9) : In quibus tamen legis prae-
. [Levat Deo ordinata sunt.Reposuimus ex Mss.ordtnata:,
juxta graec. tetagmenai eisin.
excusis mendose, et nunc cernitur.
