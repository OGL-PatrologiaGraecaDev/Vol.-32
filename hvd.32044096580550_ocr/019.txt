
l9 PREFATIO GENERALIS. 20
De caetero ultro proﬁtemur, nos sincere adhaerere ecclesiasticis de Gratia Institutionibus, quas nuper edide-
runt illustrissimi Archiprmsules Carolus Mauritius le Tellier Remensis, et Ludovicus Antonius de Noailles
Parisiensis; quorum ut dignitatem et auctoritatem veneramur, ita etiam doctrinam nos sequi palam agnosci-
mus et gloriamur.
Dum sic Romanis Pontificibus, aliisque Ecclesiae praesulibus, quos Christus Dominus doctrinae arbitros et
judices constituit, demissis animis obsequimur; nemini obscurum esse debet, nos penitus abhorrere a qui-
busvis partium studiis, et in edendo Augustino sic in ejus doctrinam intendisse animum, ut ejus verba et
sententias sincere ac genuine reprazsentaremus.
Atque ut ad singula veniamus : in contexendis marginalibus summariis ipsissima passim verba Augustini,
et quidem Augustiniano sensu, adhibere curavimus.
Hinc est quod ubi Gratim nomine in illis summariisusi sumus, id intellectum volumus ipso contextus sensu
et Augustini, qui Gratim Christi et Gratim preprie dictze nomine, maxime post exortum Pelagii errorem, gra-
tiam veram et interiorem, qualem iste negabat, in primis vero illam qua: victrix est et efﬁciens, designare
solet : quod intelligitur ex omnibus fere libris quos contra Pelagianos conscripsit; quales sunt libri de Gratia
Christi, de Correptione et Gratia, et, ut alios omittamus, libri quatuor contra Duas Epistolas Pelagianorum,
in quorum postremi capite quinto, gratiae, quae prcprie gratia est, nomine interpretatur sanctus Doctor inspi-
rationem dilectionis, ut cognita sancto amore faciamus. Ubi clarum est vocabulis gratia qua proprie gratia est,
vel qua: propria gratia est (ita enim variant manuscripti codices), interiorem gratiam propugnari, quam malo
dolo et clanculum subvertere nitebantur novi hostes gratias, dum vel ad legem, vel ad dilutiora et exteriora
subsidia ipsam revocarent. Mentem hanc fuisse Hipponensis Prtesulis, liquido docet locus ipse quem attingi-
mus : eodem nimirum capite notat, Nusquam istos gratiae inimicos ad gratiam vehementius oppugnandam oc-
cultiores moliri insidias, quam ubi legem laudant, . . . . . . . . . . . . . . . . . . Legem quippe diversis locu-
tionum modis et varietate verborum, in omnibus disputationibus suis velle intelligi gratiam, ut scilicet ιι Domino
Deo adjutorium cognitionis habeamus. Haec retulimus paulo prolixius, ut de mente sancti Doctoris apertius con-
staret, ad eamque regulam exigerentur loca complura, quae ad marginem adnotare visum est editoribus.
Igitur ut tota ista res facilius explicetur, duo breviter animadvertere placet, quae magni sunt momenti ad
ﬁdem nostram ab omni suspicione exsolvendam.
Primum est, quod jam ex Augustino insinuabamus, ipsum inter alia christiauae pietatis capita quae sibi
defendenda sumpsit, isti probando diligenter incubuisse, gratiam veram, interiorem, propriamque christiana?
legis, et diversam ab lege, doctrina, illuminatione, quo solo genere gratiae contentos nos volebat Pela-
gius, Christianis omnibus agnoscendam. Id vero ipsi propositum fuisse in diuturna contra Pelagianos concer-
tatione, libri fere universi, ut ante notatum est, adversus ipsos editi loquuntur; sed in primis liber de Gratia
Christi, tum textus supra relatus ex capite quinto libri quarti contra Duas Pelagianorum Epistolas.
Isti autem prima: observationi adjungenda est alia : nempe sanctum Praesulem sic dedisse operam pro-
bandae gratiae interiori generatim sumptae, ut tamen creberrime memorarit speciem illam gratiae, qua per-
fectior vegetiorque habetur, et quae ab potiori virtute et ab effectu, quem ex natura sua certo consequitur,
efficax appellatur. Id vero cur faceret sanctus divinorum auxiliorum praeco, causas habuit veras et graves.
Primo, disputabat adversus homines, qui cum possibilitatem solam adjuvari a Deo dicerent, negabant vo-
luntatem et actionem ab ipso perinde juvari. Errori autem isti confutando quid magis aptum, quam afferre
illud auxilii genus, quo ipsa efﬁcitur actio? Secundo, cum disputatio potissimum ferveret de Christianae pie-
tatis operibus, iisque ad salutem necessariis; annon aequum fuit afferri gratias illas, quibus christiana pietas
et bonorum operum fructus ex ipsa efflorescunt? Demum, uti jam diu notatum est ab doctissimo Petavio, viro
Augustinianm doctrinm magis perito quam tenace, non raro veteres, sed prae caeteris S. Augustinus, cum de
gratia verba faciunt, de ea loquuntur, qua: plena est, perfecta, et in suo genere perfectissima (Dogm. Thcol. t. l,
p. 749) etc.; quod subinde vir eruditus argumentis aliquot et comparationibus approbat. Quanto magis igitur
qui de divina: gratia: subsidiis data opera disputat contra eos qui virtutem illorum elevant, gratias operis sui
efﬁcaces in medium producere debuit?
Ad haec si aequus lector intendat animum, haud difﬁculter ille probabit ﬁdem et sedulitatem nostram,
tum in praedicto summario ad librum quartum contra Epistolas duas Pelagianorum, tum in aliis plerisque
marginalibus notis. Et ut de priore aliquid dicamus, notavimus ab Augustino gratiam dici inspirationem dile-
ctionis. Quis vero ita esse neget, cum omnis gratia tendat ad dilectionem? Dein inspiratio alia efﬁcax, alia
inefﬁcax. Nos, generatim ipsa verba sancti Doctoris usurpando, diximus gratiam esse inspirationem dilectio-
nis. Ubi crimen? ubi malus animus? Si de inspiratione generatim sumpta noster auctor, nos itidem de ipsa : si
de efﬁcace, quod multo credibilius, perinde nos quoque de ista. Quemadmodum igitur gratiam Dei legem
ipsam intelligi a Pelagianis advertimus ad illud ipsum caput, sic et gratiam: ab sancto ejus defensore inspira-
tionem dilectionis : quo scilicet interius auxilium opponeretur externo, quod unum Pelagiani admittere vide-
bantur. Atque hac ipsa de causa gratiam proprie aut propriam vocat Augustinus, quoniam nec vera, nec pro-
pria erat Christi gratia, quam lege vel exteriore adjumento concludebant liberi arbitrii inﬂatores, ut aliquando
ipsos vocat doetus Magister.
