
263 LIBER QUARTUS.
Psalmorum libro ad altare canerentur, sive ante obla-
tionem, sive cum populo distribueretur oblatum, ma-
ledica reprehensione carpebat. Cum igitur hanc ille
consuetudinem velut crroneam ubicumque laceraret,
Augustinus fratrum suorum precibus compulsus est
eum refellere. Hoc opus appellatur a Possidio liber
contra Hilarum de Canticis quas ad altare dicuntur
(Possid., in India, cap. 6). Hodie non exstat.
6. Post hunc librum collocat Augustinus exposi-
tiones quorumdam locorum ex Evangelio secundum
Matthaaum et Lucam, duobus libris comprehensas, quas
Quastimies Evangeliorum inscribit (Retract. lib. 2, cap.
12). ld operis composuit ad usum cujusdam, qui Evan-
geliuni una cum eo legens, si quid ipsi videbatur obscu-
rum, illum consulebat, et qua: ipse primo praeterierat,
aliquando retractabat. Unde fit ut illa: quaestiones non
semper evangelici textus seriem sequantur. Cui in-
commodo ut mederetur Augustinus, titulorum sylla-
bam texuit. Porro nec omnes difﬁcultates, nec ali-
quando graviores quae proponi possunt, in his libris
enodantur; quia qui consulebat Augustinum, jam
pleraque noverat.
Ἰ. Adnotationes in Job sunt quaedam solummodo
scholia, quas a sancto Doctore ad marginem textus
adscripta, parum accurate alii exscripserunt, et in
unum corpus redegerunt. Unde dubitat Augustinus,
an hunc fetum ut suum et legitimum agnoscere de-
beat. Fatetur has Adnotationes acceptas et ad intelli-
gentiam accommodatas non fore, nisi paucissimis;
quibus etiam multa in his occurrent, quas percepturi
non sint, cum propter sententiarum brevitatem, tum
propter menda, quae in eas tam crebra irrepserunt, ut
emendare non potuerit. Qualecumque tamen esset
hoc opus, expetitum fuit a fratribus, quorum studio
cum denegare non potuisset Augustinus, in suis lte-
tractationnm libris illud ut suum agnovit (lbid.,
cap. l3).
8. Adnotationes istas excipit liber de Catechizandis
rudibus (Ibid., cap. 14), ad Deogratias Carthaginem-
sem diaconum, ad quem primis fidei elementis im-
buendi saepius deducebantur: quod is in christiana
religione foret apprime eruditus, ac suavi facundia
singularique catechizandi facultate polleret. Attamen
in hac exercitatione sibi ipse non faciebat satis; pene
semper angustias patiebatur, dubius et anceps quo
pacto ea, quorum fides nos christianos facit, expone-
ret; undenam exordienda esset institutio, et ubi con-
cludenda : an institutioni subjicienda quaedam exhor-
tatio, an solum exponenda praecepta, quorum obser-
vationem ad christiano more vivendum necessariam
scire teneretur catechizandus. Querebatur quoque,
quod prolixo sermone fatigatus persaepe pra: tempore
languesceret, et sic animo affectus nec catechizan-
dum, nec audientes accenderet. Augustinum igitur
hac de re sibi monita daturum credidit : et ut illius
familiaris erat, ab eo per litteras petiit, ut inter occu-
pationes suas non gravaretur aliquod sibi catechi-
zandi specimen edere. Existimavit Augustinus, se ex
ofﬁcio et charitate, qua non uni tantum amico, sed
PATROL. XXXII.
