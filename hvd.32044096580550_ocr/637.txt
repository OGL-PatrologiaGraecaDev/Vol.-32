1235
l 236

vimus, pro quibus adipiscendis multitudinem videmus
hominum nullos labores, nulla pericula recusare ? E.
Gaudendum vero, ac plurimum. A. Quid ? hoc gaudio
qui non fruuntur, parvo damno eos affectos putas
tanti boni? Ε. lmo maximo.
26. A. Vides igitur jam, ut existimo, in voluntate
nostra esse constitutum, ut hoc vel fruamur vel ca-
reamus tanto et tam vero bono. Quid enim tamin vo-
luntate, quamjpsa voluntas sitaest (a) ἶ) Quam quisque
cum habet bonam, id certe habet quod terrenis omni-
bus regnis, voluptatibusque omnibus corporis longe
anteponendum sit. Quisquis autem non habet, caret
profecto illa re, quam prmstantiorem omnibus bonis
in potestate nostra non constitutis, sola illi voluntas
per seipsam daret. Itaque cum se ipse miserrimum
judicet, si amiserit gloriosam famam, ingentes opes,
et quaelibet corporis bona; tu eum non miserrimum
judicabis, etiamsi talibus abundet omnibus, cum iis
inhaeret quae amittere facillime potest, neque dum vult
habet, caret autem bona voluntate, quae nec compa-
randa est cum istis, et cum sit tam magnum bonum,
velle solum opus'est, uthabeatur? E. Verissimum est.
A. Jure igitur ac merito stulti homines, tametsi nun-
quam fuerunt sapientes (hoc enim dubium et occultis-
simum est), hujuscemodi afficiuntur miseria. E. As-
sentior.
CAPUT XIII. — Voluntate vitam beatam, voluntate
miseram degimus.
27. Α. Considera nunc utrum tibi videatur esse
prudentia appetendarum et vitandarum rerum scien
tia. E. Videtur. Α. Quid? fortitudo nonne illa est
animae affectio, qua omnia incommoda et damna re-
rum non in nostra potestate constitutarum contemni-
mus? E. Ita existimo. Α. Porro temperantia est af-
fectio coercens et cohibens appetitum ab iis rebus
qua: turpiter appetuntur : an tu aliter putas ? E. Imo
ita ut dicis sentio. Α. Jam justitiam quid dicamus esse,
nisi virtutem qua sua cuique tribuuntur? E. Nulla
mihi alia justitire notio est. Α. Quisquis ergo bonam
habens voluntatem, de cujus excellentia jam diu lo-
quimur, hanc unam dilectione amplexetur, qua inte-
rim melius nihil habet, hac sese oblectet, hac denique
perfruatur et gaudeat, considerans eam et judicans
quanta sit, quamque invito illi eripi vel surripi ne-
queat; num dubitare poterimus istum adversari rebus
omnibus, quae huic uni bono inimica: sunt? E. Ne-
cesse est omnino ut adversetur. Α . Nullane hunc pu-
tamus praeditum esse prudentia,qui hoc bonum appe-
tendum, et vitanda ea quae huic inimica sunt videt?
Ε. Nullo modo mihi videtur hoc posse quisquam sine
prudentia. Α. Recte : sed cur non huic etiam fortitu-
dinem tribuamus ? Illa quippe omnia qua: in potestate
nostra non sunt, amare iste ac plurimi aestimare non
potest. Mala enim voluntate amantur, cuitanquam
inimicae charissima suo bono resistat necesse est.
Cum autem non amat haec, non dolet amissa, et
omnino contemnit; quod opus esse fortitudinis, di-
ctum atque concessum est. E. Tribuamus sane: non
(a) Vid. Retract. lib. 1, cap. 9. n. 3.
(a) Vid. Retract. lib. 1, cap. 9, n. 3.
