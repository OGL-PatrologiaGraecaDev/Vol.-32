1053
1054

Nam ego novi rusticum quemdam loquentem, de lo-
quente uxore, ﬁlios omnes mares atque feminas qua-
tuor fere, aut eo amplius (non enim satis nunc com-
memini) mutos surdosque genuisse. Nam ex eo quod
loqui non poterant, muti ; ex eo autem quod nulla si-
gna nisi oculis colligebant, etiam surdi intelligeban-
tur. Ε. Illum vero ego bene novi, et de istis nescio
quibus credo tibi: sed quorsum ista? Α. Quia dixisti
non te posse cogitare inter tales homines nasci quem-
piam. E. Nec nunc aliud dico: nam istos, nisi fallor,
inter eos quiloquereutur, natos esse concedis. Α. Non
equidem negaverim : sed cum jam inter nos constet
nonnullos tales homines esse posse; qumso cogites,
si ex hoc genere mas et femina jungerentur, atquein
aliquam quocumque casu delati solitudinem, ubi ta-
men vivere valerent, gignerent ﬁlium non surdum,
quemadmodum esset cum parentibus iste locuturus ‘?
E. Quemadmodum censes, nisi ut parentes ei dabant,
ita gestu signa redditurum? Sed tamen puer parvus
ne hoc quidem posset: quare illa ratio mea manet in-
tegra. Quid enim refert utrum loqui, an gestum fa-
cere crescendo assequatur, cum ad animam utrumque
pertineat, quam fateri nolumus crescere ?
3'2. Α. Jam mihi videris etiam cum in fune quisque
ambulat, ampliorem credere hunc habere animam,
quam eos quid id iacere nequeunt. E. Hoc aliud est :
quis enim hoc non videat esse artis?A. Cur, obsecro,
artis? an quia didicit? E. Ita vero. Α. Quare tibiergo
etiam, si aliud quisque discat, non artis videtur?
E. Plane quidquid discitur, artis, artis esse non nego.
Α. Non ergo ille didicit a parentibus gestum fecere ?
E. Didicit sane. Α. Oportet igitur et hoc non animm
crescendo amplioris, sed imitatorite cujusdam artis
esse concedas. E. Non possum hoc concedere. Α. Ergo
non omne quod discitur artis est, quod nunc conces-
seras. E. Artis omnino. A. Non ergo ille didicit ge-
stum, quod item non minus dederas. E. Didicit, sed
hoc non est artis. A. Atqui tu paulo ante dixisti artis
esse quod discitur. E. Age, jam concedo, et loqui et
gestum facere, eo quod ea didicimus, artis esse. Ta-
men alim sunt artes, quas, dum in alios intendimus,
discimus ; aliae, quae a magistris inseruntur nobis.
A. Quas tandem istarum putas animam, ex eo quod
amplior fiat, adipisci? anne omnes? E. Non omnes
puto, sed illas superiores. A. Nonne tibi ex hoc ge-
nere videtur in fune ambulare ‘7 nam et hoc videndo,
ut arbitror, qui id faciunt assequuntur. E. Ita credo:
sed tamen non omnes qui haec spectant et magno
studio intuentur, assequi possunt, sed qui hujus rei
magistros patiuntur. Α. Bene sane dicis ; nam et hoc
tibi etiam de locutione responderim: multi enim
Graeci et aliud genus lingua: crebrius nos loquentes
audiunt, quam funambulum spectant;qui ut linguam
nostram discant, quemadmodum nos cum ipsorum
nosse volumus, saepe magistris traduntur. Quae cum
ita sint, miror cur animm incrementis tribuere velis
quod loquuntur homines; quod autem in fune ambu-
lant, nolis. E. Nescio quomodo ista confundis: nam
qui ut linguam nostram discat, magistro traditur, no-
¹ Discere, juxta Par. M.
