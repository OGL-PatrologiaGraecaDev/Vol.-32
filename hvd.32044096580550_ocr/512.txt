985

rit, multo antequam evenit? Quod si respondisset,
ita divinus diceretur, ita efferretur laudibus omnium,
ut tamen ex eo nemo quasrere auderet cur folium ab
arbore ceciderit, aut utrum mus oberrans jacenti ho-
mini molestus fuerit? Numquidnam enim talia futura
quisquam illorum aut per se dixit aliquando, aut a
consultore coactus est dicere? Atqui, si futurum
quemdam librum non ignobilem diceret, et id neces-
sario eventurum videret, non enim posset aliter di-
vinare; profecto quidquid volitatio foliorum in agro,
quidquid vilissima bestiola in domo facit, tam sunt
in rerum ordine necessaria, quam illa: litterae. His
enim verbis ﬁunt, qua: sine illis praecedentibus vi-
lissimis rebus nec in mentem venire possent, nec
ore procedere poterisque mandari. Quare jam, rogo,
nemo ex me quaerat cur quidque ﬁat. Satis est nihil
ﬁeri, nihil gigni quod non aliqua causa genuerit ac
moverit.
CAPUT VI. — Ordo omnia complectitur.
15. Hic apparet te, inquam, nescire adolescens
quam multa, et a qualibus viris contra divinationem
dicta siut. Sed responde nunc, non utrum ﬁat aliquid
sine causa; nam id jam video te nolle respondere: λ
sed ordo iste susceptus tuus bonumne quidquam, an
malum tibi esse videatur. Et ille submurmurans:
Non, inquit, sic rogasti, ut unum e duobus queam
respondere. Video hic enim quamdam medietatem.
Nam ordo mihi nec bonum, nec malum videtur. Quid
saltem censes, inquam, ordini esse contrarium? Ni-
hil, ait ille. Nam quomodo esse contrarium quidquam
potest ei rei quae totum occupavit, totum obtinuit?
Quod enim erit ordini contrarium, necesse erit esse
preter ordinem. Nihil autem esse praeter ordinem vi-
deo. Nihil igitur ordini oportet putare esse contra-
riam. Ergone, ait Trygetius, contrarius ordini error
non est? Nullo modo, inquit. Nam neminem video
errare sine causa. Causarum autem series ordine in-
cluditur. Et error ipse non solum gignitur causa, sed
etiam gignit aliquid cujus causa sit. Quamobrem quo
extra ordinem non est, eo non potest ordini esse con-
trarius.
l6. Et cum tacuisset Trygetius, egoque meipsum
non caperem gaudio, quod videbam adolescentem
charissimi amici ﬁlium etiam meum ﬁeri; nec solum,
verum in amicum quoque jam mihi surgere atque
grandescere, et cujus studium vel in mediocres litte-
ras desperaveram, quasi respecta ¹ possessione sua
toto impetu in mediam venire philosophiam. Quod
dum tacitus miror et exaestuo in gratulationem, su-
bito ille quasi mente quadam correptus exclamat: Ο
si possem dicere quod volol Rogo; ubi, ubi estis,
verba? succurrite. Et bona et mala in ordine sunt.
CAPUT Vll. — Deus non diligit mala licet ad ordinem
pertineant.
l7. Credite, si vultis; nam quomodo id explicem
nescio. Ego mirabar et tacebam. Trygetius autem ubi
vidit hominem paululum quasi digesta ebrietate affa-
tLov. despecta possessione. At caeteri codices editi et
scripti habent, respectu.
