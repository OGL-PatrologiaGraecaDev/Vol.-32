1259

CAPUT XII. — Una et incommutabilis in omnibus intel-
ligentibus veritus, caque nostra mente superior.
33. Quapropter nullo modo negaveris esse incom-
mutabilem veritatem, hmc omnia qua: incommutabi-
liter vera sunt continentem; quam non possis dicere
tuam vel meam, vel cujusquam hominis, sed omni-
bus incommutabilia vera cernentibus, tanquam miris
modis secretum et publicum lumen, praesto esse ac
se praebere communiter: omne autem quod commu-
niter omnibus ratiocinantibus atque intelligentibus
praesto est, ad ullius eorum proprie naturam perti-
nere quis dixerit? Meministi enim, ut opinor, quid de
sensibus corporis paulo ante tractatum sit; ea scilicet
quae oculorum vel aurium sensu communiter tangi-
mus, sicuti sunt colores et soni, quos ego et tu simul
videmus, vel simul audimus, non pertinere ad ocu-
lorum nostrorum auriumve naturam, sed ad sentien-
dum nobis esse communia. Sic ergo etiam illa qua:
ego et tu communiter proprio quisque 'mente conspi-
cimus, nequaquam dixeris ad mentis alicujus nostrum
pertinere naturam. Duorum enim oculi quod simul
vident, nec hujus nec illius oculos esse poteris dicere,
sed aliquid tertium in quod utriusque conferatur aspe-
ctus. E. Apertissimum atque verissimum est.
34. Α. Hanc ergo veritatem, de qua jam diu loqui-
mur, et in qua una tam multa conspicimus, excellen-
tiorem putas esse quam mens nostra est, an aequalem
mentibus nostris, an etiam inferiorem ‘? Sed si esset
inferior, non secundum illam, sed de illajudicaremus,
sicut judicamus de corporibus, quia infra sunt, et di-
cimus ea plerumque non tantum ita esse vel non ita,
sed ita vel non ita esse debere: sic et de animis no-
stris non solum ita esse animum novimus, sed plerum-
que etiam ita esse debere. Et de corporibus quidem
sic judicamus, cum dicimus, Minus candidum est
quam debuit; aut, minus quadrum, et multa similiter :
de animis vero, Minus aptus est quam debet ; aut, mi-
nus lenis ; aut minus vehemens, sicut nostrorum mo-
rum se ratio tulerit. Et judicamus haec secundum
illas interiores regulas veritatis, quas communiter
cernimus: de ipsis vero nullo modo quis judicat.
Cum enim quis dixerit aeterna temporalibus esse po-
tiora, aut septem et tria decem esse, nemo dicit ita
esse debuisse, sed tantum ita esse cognoscens, non
examinator corrigit, sed tantum laetatur inventor. Si
autem esset aequalis mentibus nostris haec veritas,
mutabilis etiam ipsa esset. Mentes enim nostrae ali-
quando eam plus vident, aliquando minus, et ex hoc
fatentur se esse mutabiles: cum illa in se manens
nec proficiat cum plus a nobis videtur, nec deﬁciat
cum minus, sed integra et incorrupta, et conversos
lmtiﬁcet lumine, et aversos puniat caecitate. Quid,
quod etiam de ipsis mentibus nostris secundumillam
judicamus, cum de illa nullo modo judicare possimus?
Dicimus enim, Minus intelligit quam debet, aut tan-
tum quantum debet intelligit. Tantum autem mens
debet intelligere, quantum propius admoveri atque
inhaerere potuerit incommutabili veritati. Quare si
