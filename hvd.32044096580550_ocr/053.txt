
8‘7 Vl'l'A AUGUS'I‘INI EPISCOPI. ' 88
autem quod ideo deceret, quoniam apte accommoda-
retur alicui, sicut pars corporis ad universum suum
(Ibid, cap. 13, n. 20). Inde ad animi quoque natu-
ram sese convertebat : sed falsa opinio, quam de
spiritualibus habebat traditam sibi a Manichazis, ve-
rum cernere non sinebat (Ibid, cap. l5, η. 24). Jam
tum interciderent hi libri, cum confessiones snas scri-
beret; nec quot scripsisset, ipse meminerat (Ibid,
cap. 13, n 20). lllos ad Hierium Romanas urbis ora-
torem scripserat, qui cum grtecas apprime litteras ex-
coluisset, latinae facundiae doctor mirabilis, et simul
clarissimus aetatis sua: philosophus evaserat. Eum de
facie non noverat Augustinus, sed amabat ex doctri-
nae fama et claritate nominis; ac quaedam illius verba
Δ audierat, qua: ipsi arriserant. Cum itaque llierium
plurimi faceret, secum praeclare agi putavit, quod lu-
cubrationes suae ad tanti viri notitiam possent perve-
nire (lbid., cap. 14, n. 2t).
CAPUT IX.
1 Perditos Manichaeorum mores deprehendit Augusti-
nus. 2 Horum Auditor Constantius eos emendare
frustra conatus, se in Ecclesia catholicae sinum reci-
pit. 3 Errores quoque illorum ab Augustino com-
perti. 4 Quis quantusve Faustus ille a Manichaeis
tantopere praedicatus. 5 Ejus inscitia ab Augustino
deprehensa. 6 Manichaeorum imbecillitatem audito
Fausto intelligit.
1. Etsi magna animi propensione Manichaeorum
sectae se adjunxisse videretur Augustinus, neque mi-
nori studio eam tueri atque propagare conaretur;
haud ita tamen ei sese dediderat, quin traditae in ea
doctrinas interdum difﬁderet. Quam suspicionem so-
lerti ingenio mox obortam esse vel ex eo apparet,
quod, ut superius a nobis observatum est (Supra,
cap. 6, n. 3), Auditorum ordinem praetergredi noluit,
ac tum demum magnopere auctam firmatamque, cum
paulo serius licet, intellexit Manichaeos in refellendis
alienis, quam in suis asserendis dogmatibus, esse elo-
quentiores. Neque enim latere eum posset, quam ex-
peditum foret cuivis mediocriter erudito, in aliorum
errores multo verborum strepitu invehi; quo uno ha:-
reticorum eorumdem robur omne continebatur. Cum
enim hoc pacto efficerent, ut nulli opinioni adiutare-
scere liceret, in ipsorum sententiam erat necessario
transeundum. Itaque nobis faciebant, inquit Augusti-
nus, quod insidiosi aucupes solent, qui uiscatos surcu-
los propter aquam deﬁgunt, ut sitientes aves decipiant.
Obruunt enim, et quoque modo coeperiunt alias qua:
circa sunt aquas, vel inde etiam formidolosis molitioni-
bus deterrent, ut in eorum dolos, non electione, sed inopia
decidant (De Utilit. credendi, η. 2). Multae praeterea
gravissimmque concurrebant causae, quae susceptae hae-
reseos fastidium illi ingererent : sed nulla: eum vehe-
mentius commovebant, quam quod obscenos depre-
henderat Manichaeorum mores, et a Christi legibus,
et a suis ipsorum institutis longissime aberrantes.
Novem, inquit, annos totos, magna cura et diligentia
eos audivi, nullus mihi Electorum innotescere potuit,
