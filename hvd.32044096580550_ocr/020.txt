21 ΡΒΑΞΡΑ
ΞΒΑΙᾸε. 22

Caeterum ut solam gratiam victricem et actuosam vocabulis istis, qum proprie gratia est, hoc loco et simili-
bus designarit Augustinus, falso quis inde colligeret locum non relinqui ullis aliis adjutoriis, qualia sunt inefﬁ-
cacia et sensu Thomistarum sufﬁcientia. Hujus generis gratias haud dubie agnoscit sanctus Prmsul, nosque
cum ipso veras et proprie dictas profitemur. Nec refert quod rarior illi de istis posterioribus mentio, aut quod
nominibus aliis ipsas plerumque appellet, scilicet quandoque voluntatem parvam, quandoque parvam charita-
tem, minorem, invalidam, imperfectam. Vocabula nihil de re ipsa detrahunt. Certe charitatem parvam et im-
perfectam in Petro de se prmsumente donum Dei constanter vocat, libro de Gratia et Libero Arbitrio, capite
decimo septimo. Ut omittam interim, quod omnis bona voluntas sancto Doctori non possit esse absque gratia :
quod et ad oram codicis, ubi se tulit occasio, notare non prmtermisimus.
Neque vero mquiori de causa lis adversum nos movetur, quod universam divinae gratiae meonomiam oculis
subjici libro de Correptione et Gratia admonuerimus. Primo id mutuati sumus ab clarissimo et eruditissimo
Augustinianm doctrinm vindice et interprete (a), cujus verba et sensum reddidimus. Secundo, nullo alio in
opere majori cum luce explicuit Hipponensis Prmsul discrimina hominis stantis et innocentis, et hominis lapsi
et noxii. Tertio, causas perseverandi vel non perseverandi in utroque statu nusquam diligentius expressit.
Denique prmdestinationis mternm circa electos inconcussam doctrinam admirabili compendio pertexuit in dicto
libro. Cur igitur vitio vel crimini datur dici, hunc librum universam gratim oeconomiam complecti? Ubi et
obiter illud proﬁtemur, Opusculi ejusdem analyticam synopsim insciis Prmpositis nostris publicatam : in quo ,
flagitantium illam quorumdam voluntati morem gerere se posse arbitratus est unus e nostris, cum tamen nec
illi nec nobis consilium fuisset particulam istam universo operi praemittere, a cujus proposito alienam esse, et
ad id quod agebatur minime pertinentem non inviti agnoscimus. Neque enim commentarios aut analyticas sum-
mas edere animus fuit in opera sancti Doctoris. Caeterum de praedictae analyseos, qum cum auctoritate olim
prodierat, utilitate, pretio, fide, ad nos dicere non attinet; cum harumce rerum prmsulum arbitrium esse de-
beat, non privatorum, quales sumus.
Post ea vero qum diximus, morari quemquam non debet, sive quod libro de Correptione et Gratia, ad mar-
ginem capitis secundi, gratiae efﬁcaci nomen gratim Christi prmcipua quadam ratione tribuisse visi sumus : sive
quod in libro de Gratia Christi insinuaverimus eam esse deﬁnitionem gratim Christi, quam illic affert S. Augu-
stinus, scilicet, Inspirationem luminosissimm et ardentissima: charitatis: sive demum quod ad caput decimum
’ tertium ejusdem libri notatum sit, Quod qui per gratiam didicit, agat omnino quidquid agendum didicit; et, Qui
per gratiam didicit, venit; qui non venit, non didicit. Hmc enim et alia huiusmodi, qum gratiae efﬁcaci maxime
conveniunt, dicta sunt absque detrimento alterius verm et interioris gratim, sed effectu suo carentis, qualem
post sanctum Augustinum schola Thomistarum propugnat. llinc solius gratim victricis et maximm inopiam aut
substractionem signiﬁcare voluimus ad librum secundum de Peccatorum Meritis et Remissione, ubi cum san-
ctus Doctor inquirit, cur victricem delectationem non omnibus, vel non semper sanctis det Deus; breviori forte
compendio sententiam in margine sic expressimus : Gratia cur non omnibus, vel non semper sanctis detur. Ubi
addita vocula victrim, offensionis ansam omnem ablatam cuperemus: licet Augustini sensu, eoque minime am-
biguo, nomen gratim simpliciter pro efﬁcaci gratia sumpserimus, cum et in sanctis et in peccatoribus cum
sancto Antistite minores gratias, easque Thomistico sensu sufﬁcientes, admittamus.
Revera ejus generis gratias passim experiuntur etiam peccatores, maxime in sua ipsorum conversione:
multo minus justis eas denegat Deus ; quippe qui justos non deserit, nisi prius ab eis deseratur. Hoc enim dis-
crimen Augustinus inter Deum justiﬁcantem et medicum sanantem statuit, quod medicus homo cum sanaverit
hominem, jam de cmtero sustentandum elementis et alimentis corporalibus, ut eadem sanitas apto subsidio conva—
lescat, Deo dimittit. At Deus postquam impium justiﬁcaverit, eum non deserit si non deseratur, ut pie semper ju-
steque vivatur, inquit sanctus Doctor in libro de Natura et Gratia, capite vigesimo sexto.
Cum his itaque subsidiis justus perseveraret, si vellet : quod vero nolit, ejus culpa est, tametsi nunquam
plene et efﬁcaciter volet, nisi ampliori et fortiori gratim adjutorio fulciatur.
Ex his facile intelligitur, sinceram in Deo esse omnes salvandi homines voluntatem : quam voluntatem etsi
aliquando ad electos, aut ad genera singulorum restringere videatur Augustinus, ut Pelagianorum pravis quibus-
dam in hoc capite sensibus occurrat: non tamen improbat alio quolibet sensu voluntatem istam explicari, dum
tamen credere non cogamur, inquit, aliquid omnipotentem Deum ﬁeri voluisse, voluntate nimirum absoluta, factum-
quenon esse (Ench. c. 103). Unde alio loco generalem quamdam Dei de omnium hominum salute voluntatem non
obscure innuit, cum docet, Sic velle Deum omnes homines salvos fieri et in agnitionem veritatis venire, ut tamen
non adimat eis liberum arbitrium, quo bene vel male utentes justissime judiceutur: quod cum ﬁt, inﬁdeles quidem
contra roluntatcm Dei faciunt, cum ejus Evangelia non credunt; nec ideo tamen eam vincunt, verum se ipsos frau-
dant magno et summo bono, malisque poenalibus implicant, experturi in suppliciis potestatem ejus, cujus in donis
misericordiam contempserunt. (De Spir. et Litt, cap. 33).
De prmceptorum possibilitate tot et tam aperta sunt sancti Augustini testimonia, ut ea huc aﬂ'erre otiosum
fuerit : negat tamen ea possibilia esse ad mentem Pelagianorum, qui ea solis naturm viribus, absque interioris
1Ὠ) Eminentissimus cardinalis Norisius, Historiae Pelagiaum libro l, pag. 143, editionis Patavium anni 1673.
