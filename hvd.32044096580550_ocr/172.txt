325 LI]

TUS. 3'26
tunatus Catholicorum Cirtensium episcopus, transmis-
sos ad se illius exauctorationis codicillos palam recitari
jussit. Ac Petilianus ipse perfidiam execrandam ab
eodem Splendonio perpessus, eum post abjicere coa-
ctus est. Verum cum Petiliano probari oporteret, pravos
quoque ministros apud Donatistas aliquantisper lati-
tare; necessum habuit ei Cyprianum indicare Thu-
bursicuburensem episcopum, quem cum meretrice in
lupanari deprehensum Primiano episcopo suo Cartha-
ginensi obtulerant; a quo ea de causa damnatus et
abjectus fuerat; nec tamen eorum, quos ille baptizave-
rat, quisquam baptismum iterare compulsus est (Cont.
Litt. Petit. , lib. 3, n. 40). Librum suum claudit hisce ver-
bis appellans Donatistas : Sed interea vos, quos inter me
et illum judices posui, sapitisne aliquid inter verum fal-
sumne discernere, inter inﬂatum et solidum, inter turbidum
et tranquillum, inter tumidum et sanum, inter divina pra?-
dicta et humana praesumpta, inter probationes et crimi-
nationes, inter documenta et ﬁgmenta, inter causa: actio-
nem et causae aversionem? Si sapitis, bene et recte : si
autem non sapitis, nos vestri curam gessisse non pumile-
bit; quia etsi cor vestrum ad pacem non convertitur, pax
nostra tamen ad nos revertetur (1bid., η. 71). Quod ad
secundum Petiliani librum, in quo is de Maximiani-
stis acturum se promittebat; de eo non secus loquitur
Augustinus, ac de nunquam sibi viso : etiamsi hoc
compertum habere se testetur, nimirum in illo nihil,
quod sit rationi consentaneum, posse reperiri.
6. Quae in ﬁne expositionis in Psalmum trigesimum
sextum refert, ea cum libro adversus Petilianum tertio
tantum habent afﬁnitatis, ut eodem ferme tempore
factam ab illo fuisse haud difﬁculter credideris. In ea
testatur Donatistas, eo quod successionem suam tueri
non valeant, linguam in ipsum convertere, et nota
ignotaque juxta effutire. Quae sciunt, ait Vir sanctus,
praeterita nostra sunt: fuimus enim aliquando, sicut di-
cit Apostolus, stulti, et increduli, et ad omne opus bo-
num reprobi (Tit. III, 3). In errore perverso decipientes
et insanientes fuimus : non negamus; et quantum pra:-
teritum nostrum non negamus, tanto magis Deum qui
nobis ignovit laudamus. Quid ergo, haeretice, dimittis
causam, et is ad hominem? Vituperas mala mea praeter-
ita, quid magnum facis ? Severior sum ego in mala mea,
quam tu : quod tu vituperasti, ego damnavi. Utinam vet-
les imitari, ut et error tuus ﬁeret aliquando praeteritus.
Quod autem modo reprehendunt, addit Augustinus, non
norunt. Sunt qua: adhuc in me reprehendant : sed ta-
mun multum est ad illos, ut haec noverint. Multa enim
ago in cogitationibus meis, pugnans adversus malas sug-
gestiones meas, et habens conﬂictationem diuturnam, et
prope continuam cum tentationibus inimici subvertere me
volentis. Gemo ad Deum in inﬁrmitate mea; et novit quid
parturit cor meum, ille qui novit partum meum (Enarr.
in Psal. xxxvx, serm. 3, η. 19). Quid autem simus, ille
novit ad quem gemimus (Ibid., n. 20). At non diu in
sui defensione immoratus, liberam illis, quidquid li-
buerit, de se judicandi facit potestatem (Ibid., η. 19).
Carthaginenses autem cathOlicos, apud quos loqueba-
tur, et quorum in se benevolentiam ex ea, qua illos
