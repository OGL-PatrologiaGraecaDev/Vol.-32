603

tamen contra duas naturas Manichaeorum liber hic
loquitur.
2. In hoc libro quodam loco: Sit, inquam, tibi ma-
nifestum atque perceptum, nullum errorem in religione
esse potuisse, si anima pro Deo suo non coleret animam,
aut corpus, aut phantasmata sua. Hic animam pro uni-
verso creatura incorporali posui non loquens more
Scripturarum, quae animam quando non translato
verbo utuntur, nescio utrum velint intelligi nisi eam
qua vivunt animalia mortalia, in quibus et homines
sunt, quamdiu mortales sunt. Paulo post autem eum-
dem sensum melius sum breviusque complexus, ubi
dixi : Non ergo creaturae potius quam Creatori servia-
mus, nec evanescamus in cogitationibus nostris, et per-
fecta religio est. Creaturam quippe uno nomine utram-
que, id est spiritualem corporalemque signiﬁcavi.
Restat quod ibi dixi, aut phantasmata sua : pro-
pter quod hic dixi, nec evanescamus in cogitationibus
nostris.
3. Item quod dixi, Ea est nostris temporibus chri-
stiana religio, quam cognoscere ac sequi securissima ct
certissima salus est, secundum hoc nomen dictum est,
non secundum ipsam rem, cujus hoc nomen est. Nam
res ipsa quae nunc christiana religio nuncupatur, erat
apud antiquos, nec defuit ab initio generis humani,
quousque ipse Christus veniret in. carne, unde vera
religio quae jam erat, coepit appellari christiana. Cum .
enim eum post resurrectionem ascensionemque in
cmlum ccepissent Apostoli praedicare, et plurimi cre-
derent, primum apud Antiochiam, sicut scriptum est,
appellati sunt discipuli Christiani (Act. x1, 26). Pro»
pterea dixi, Hec cst nostris temporibus christiana reli-
gio; non quia prioribus temporibus non fuit, sed
quia posterioribus hoc nomen accepit.
4. Alio loco : Intende igitur, inquam, in hac qua
sequuntur, diligenter et pie, quantum potes ; tales enim
adjuvat Deus (Cap. 10, n. 18-20). Quod non ita in-
telligendum est, quasi tantummodo tales adjuvet,
eum adjuvet etiam non tales ut sint tales, id est,
ut diligenter et pie quaerant : tales autem adjuvat
ut inveniant. Itemque alibi: Deinde, inquam, jam
erit consequens ut post mortem corporalem quam de-
bemus prime peccato, tempore suo atque ordine suo
hoc corpus restituatur pristinae:stabilitati (Cap. 12, n.
25). Quod sic accipiendum est, quia etiam pristina
stabilitas corporis quam peccando amisimus, habebat
tantam felicitatem, ut in defectum non vergeret se-
nectutis. Huic ergo pristinae stabilitati restituetur hoc
corpus in resurrectione mortuorum. Sed habebit am-
plius, ut nec alimentis corporalibus sustentetur; sed
ad sufﬁcientiam viviﬁcetur solo spiritu, cum resur-
rexerit in spiritum viviﬁcantem, qua causa etiam spi-
rituale erit. Illud autem quod primum fuit, quamvis
non moriturum, nisi homo peccasset, tamen animale
factum est in animam viventem.
5. Et alibi : Usque adeo inquam, peccatum volunta-
rium malum est, ut nullo modo sit peccatum, si non sit
voluntarium (Cap. 14, n. 27). Potest videri falsa haec
definitio ; sed si diligenter discutiatur, invenietur esse
(a) Protasii ct G'ervasii : lib. 9 Genti, c. Ἰ, n, 16.
