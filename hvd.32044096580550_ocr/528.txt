1017
1018

CAPUT XVII. — Quo ordine anima provehitur ad
cognitionem sui et ipsius unitatis. Omnia in unum
tendunt.
47. Et ne quisquam latissimum aliquid nos com-
plexos esse arbitretur, hoc dico planius atque brevius.
Ad istarum rerum cognitionem neminem aspirare de-
bere sine illa quasi duplici scientia bonze disputatio-
nis, potentiazque numerorum. Si quis etiam hoc plu-
rimum putat, solos numeros optime noverit, aut
solam dialecticam. Si et hoc inﬁnitum est, tantum
perfecte sciat quid sit unum in numeris, quantumque
valeat; nondum in illa summa lege summoque ordine
rerum omnium, sed in iis qum quotidie passim senti-
mus atque agimus. Excipit enim hanc eruditionem
jam ipsa philosophiae disciplina, et in ea nihil plus
invenit quam quid sit unum, sed longe altius longe-
que divinius. Cujus duplex quaestio est: una de anima,
altera de Deo. Prima efficit ut nosmetipsos noveri-
mus; altera, ut originem nostram. Illa nobis dulcior,
ista charior; illa nos dignos beata vita, beatos hrec
facit; prima est illa discentibus, ista jam doctis. Hic
est ordo studiorum sapientiae, per quem tit quisque
idoneus ad intelligendum ordinem rerum, id est, ad
dignoscendos duos mundos, et ipsum parentem uni-
yversitatis; cujus nulla scientia est in anima, nisi
scire quomodo eum nesciat.
48. Hunc igitur ordinem tenens anima jam philo-
sophiae tradita, primo seipsam inspicit: et cui jam
illa eruditio persuasit, aut suam, aut seipsam esse
rationem, in ratione autem aut nihil esse melius et
potentius numeris, aut nihil aliud quam numerum
esse rationem; ita secum loquetur: Ego quodam meo
motu interiore et occulto, ea quae discenda sunt pos-
sum discernere et connectere, et haec vis mea ratio
vocatur. Quid autem discernendum est, nisi quod aut
unum putatur et non est, aut certe non tam unum est
quam putatur? Item, cur quid connectendum est, nisi
ut unum ﬁat, quantum potest? Ergo etin discernendo
etin connectendo, unum volo, et unum amo. Sed
cum discerno, purgatum; cum connecto, integrum
volo. In illa parte vitantur aliena, in hac propria co-
pulantur, ut unum aliquid perfectum fiat. Lapis ut
esset lapis, omnes ejus partes, omnisque natura in
unum solidata est. Quid arbor? nonne arbor non es-
set, si una non esset? Quid membra cujuslibet ani-
manti's ac viscera, et quidquid est eorum e quibus
constat? Certe si unitatis patiantur divortium, non
erit animal. Amici quid aliud quam unum esse conan-
tur? Et quanto magis unum, tanto magis amici sunt.
Populus una civitas est, cui est periculosa dissensio:
quid est autem dissentire, nisi non unum sentire? Ex
multis militibus ﬁt unus exercitus: nonne qumvis
multitudo eo minus vincitur, quo magis in unum coit?
Unde ipsa coitio in unum, cuneus nominatus est,
quasi couneus. Quid amor omnis? nonne unum vult
ﬁeri cum eo quod amat, et si eicontingat, unum cum
eo ﬁt? Voluptas ipsa non ob aliud delectat vehemen-
tius, nisi quod amantia sese corpora in unum cogun-
tur. Dolor unde perniciosus est? Quia id quod unum
nuscriptorum ope passim restituunt.
