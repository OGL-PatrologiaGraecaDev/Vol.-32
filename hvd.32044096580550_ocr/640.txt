1241
l 242

peccamus. A. Ego quoque memini jam nobis id fa-
ctum esse perspicuum. Sed nunc interrogavi utrum
hoc quod nos habere, etquod nos peccare manifestum
est, Deum nobis dedisse scias. E. Nullum alium puto.
Ab ipso enim sumus; et sive peccantes, sive recte
agentes, ab illo poenam meremur aut praemium.
A. Hoc quoque utrum liquido noveris, an auctoritate
commotus libenter etiam incognitum credas, cupio
scire. E. Auctoritati quidem me primum de hac re
credidisse conﬁrmo. Sed quid verius quam omne bo-
num ex Deo esse, et omne justum bonum esse, et pec-
cantibus poenam recteque facientibus prremium ju-
stum esse ? Ex quo conﬁcitura Deo afﬁci, et peccan-
tes miseris, et recte facientes beatitate.
2. A. Nihil resisto ; sed quaero illud alterum, quo-
modo noveris nos ab ipso esse. Neque enim hoc nunc,
sed ab ipso nos vel poenam, vel praemium mereri
explicasti. E. Hoc quoque non aliunde video esse ma-
nifestum, nisi quod jam constat Deum vindicare pec-
cata. Siquidem ab illo est omnisjustitia. Non enim ut
alicujus estbonitatis alienis praestare beneﬁcia itajusti-
tiae vindicare in alienos. Unde manifestum est ad eum
nos pertinere,quianon solum in nos benignissimusin
praestando, sed etiam justissimus in vindicando est.
Deinde ex eo quod ego posui, tuque concessisti, omne
bonum ex Deo esse, etiam hominem ex Deo esse intelligi
potest. Homo enim ipse in quantum homo est aliquod
bonum est; quia recte vivere, cum vult, potest (α).
3. A. Plane si haec ita sunt, solutaquaastio est quam
proposuisti. Si enim homo aliquod bonum est, et non
posset, nisi cum vellet, recte facere, debuit habere
liberam voluntatem, sine qua recte facere non posset.
Non enim quia per illam etiam peccatur, ad hoc eam
Deum dedisse credendum est. Satis ergo causae est cur
dari debuerit, quoniam sine illa homo recte non po—
test vivere. Ad hoc autem datam vel hinc intelligi po-
test, quia si quis ea usus fuerit ad peccandum, divi-
nitus in eum vindicatur. Quod injuste ﬁeret, si non
solum ut recte viveretur, sed etiam ut peccaretur,
libera esset voluntas data. Quomodo enim juste vin-
dicaretur in eum, qui ad hanc rem usus esset volun-
tate, ad quam rem data est? Nunc vero Deus cum
peccantem punit, quid videtur tibi aliud dicere nisi,
Cur non ad eam rem usus es libera voluntate, ad
quam tibi eam dedi, hoc est ad recte faciendum?
Deinde illud bonum, quo commendatur ipsa justitia
in damnandis peccatis recteque factis honorandis,
quomodo esset, si homo careret libero voluntatis ar-
bitrio ? Non enim aut peccatum esset, aut recte fa-
ctum, quod non ﬁeret voluntate. Ac per hoc et poena
injusta esset et praemium, si homo voluntatem non
³ haberet liberam. Debuit autem et in supplicio, et in
praemio esse justitia; quoniam hoc unum est bonorum
quae sunt ex Deo. Debuit igitur Deus dare homini 1i-
beram voluntatem.
CAPUT Ιῐ. — Objectio : Liberum arbitrium, si ad
bonum datum est, quomodo ad malum ﬂexile.
4. Ε. Jam concedo eam Deum dedisse. Sed nonne
(α) Vid. Retract. lib. 1, cap. 9, n. 3.
