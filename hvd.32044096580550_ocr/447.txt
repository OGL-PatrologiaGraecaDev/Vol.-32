
855
quibus ille prudentissimus servus tuus non potuit lo-
qui quasi spiritualibus, sed quasi carnalibus (Ι Cor.
III, ί), ille qui sapientiam loquitur inter perfectos (Ibid.
ιι, 6). Animalia autem homo tanquam parvulus in
Christo lactisque potator, donec roboretur ad solidum
cibum, et aciem ﬁrmet ad solis aspectum, non habeat
desertam noctem suam, sed luce lunai stellarumque
contentus sit. Haec nobiscum disputas, sapientissime
Deus noster, in Libro tuo ﬁrmamento tuo; ut discer-
namus omnia contemplatione mirabili, quamvis ad-
huc in signis, et in temporibus, et in diebus, et in
annis.
CAPUT XIX .
Tractat eumdem versiculum, Fiant luminaria, etc.
24. Sed prius lavamini, mundi estote; auferte ne-
quitiam ab animis vestris. atque a conspectu oculo-
rum meorum, ut appareat arida. Discite bonum fa-
cere, judicate pupillo, et justiﬁcate viduam ; ut ger-
minet terra herbam pabuli et lignum fructi/erum; et
venite, disputemus, dicit Dominus, ut ﬁant luminaria Α
in ﬁrmamento caeli, et luceant super terram. Quaerebat
dives ille a magistro bono, quid faceret ut vitam mter-
uam consequeretur: dicat ei magister bonus, quem
putabat hominem, et nihil amplius; bonus est autem,
quia Deus est: dicat ei, ut vult venire ad vitam,
servet mandata; separet a se amaritudinem malitiae
atque nequitiae; non occidat, non moechatur, non fu-
retur, non falsum testimonium dicat, ut appareat ari-
da, et germinet honorem patris et matris, etdilectionem
proximi. Feci, inquit, hinc omnia. Unde ergo tantae
spinae, si terra fructifera est? Vade, exstirpa silvosa
dumeta avaritiae ; vende quae possides, et implere fru-
gibus dando pauperibus, et habebis thesaurum in
ccelis, et sequere Dominum si vis esse perfectus, eis
sociatus inter quos loquitur sapientiam ille qui novit
quid distribuat diei et nocti, ut noris et tu, ut ﬁant
et tibi luminaria in ﬁrmamento coeli; quod non ﬁet,
nisi fuerit illic cor tuum; quod item non ﬁet, nisi
fuerit illic thesaurus tuus, sicut audisti a magistro
bono (Matth. γι, 21). Sed contristata est terra sterilis,
et spina: olfocaverunt verbum (Id. xxx, 16-22).
25. Vos autem genus electum, inﬁrma mundi, qui
dimisistis omnia ut sequeremini Dominum; ite post
eum, et confundite fortia: ite post eum, speciosi pe-
des, et lucete in ﬁrmamento (Ι Ρρεν. u, 9); ut coeli
enarrent gloriam ejus, dividentes inter lucem perfe-
ctorum sed nondum sicut Angelorum, et tenebras par-
vulorum sed non despectorum ¹ : lucete super omnem
terram; et dies sole candens eructet diei verbum sa-
pientiae, et nox luna lucens annuntiat nocti verbum
scientiae (Psal. xvm, 2). Luna et stella: nocti lucent;
sed nox non obscurat eas, quoniam ipsa: illuminant
eam pro modulo ejus. Ecce enim tanquam Deo di-
cente, Fiant luminaria in ﬁrmamento cceli, factus est
subito de coelo sonus, quasi ferretur ﬂatus vehemens,
et visae sunt linguae divisa: quasi ignis, qui et insedit
super unumquemque illorum (Act. ιι, 2, 3) ; et facta
ι Am. Er. et novem Mss., despcralorum.
