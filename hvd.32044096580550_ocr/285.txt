
531 VITA s. AUGUSTle EPlSCOPl. 3,,
apostolicae judicio miseros adigeret : ita ut infelix ille
populus, intra Ecclesium catholicam, ab episcopo ca-
tholico timeret acerbiora iis, quae in schismate a le-
gum Imperatoris catholici auctoritate timuerat.
4. Sublato interim e rebus humanis Bonifacio, Coe—
lestini in ejus locum suffecti opem Fussalenses implo-
ravere, illum per Christi misericordiam obtestantes,
ut se ex eis malis eriperet, quas sibi inferebat, aut illa-
turum minitabatur Antonius (Epist. 209). Quin etiam
de Augustino, a quo ejusmodi episcopum acceperant,
querebantur : quod jure ab eis factum esse, humiliter
ac modeste agnoscit sanctus Antistes. Itaque non so-
lum eis inde non factus offensior, sed contra eorum
postulatis fautorem se apud Caelestinum papam prae-
buit, ad quem et praeclaram ea de re epistolam,
quam etiamnum habemus (Ibid), quasque hoc anno
quadringentesimo vigesimo tertio, pro instituto a no-
” bis ordine, ponenda est, misit. Quin etiam videtur ip-
semet primas fraudem, qua deceptus ab Antonio fue-
rat, intellexisse: quippe qui acta et monumenta om-
nium, qua: ad causam hanc pertinebant, ad Caelesti-
num perferenda curaverit. Augustinus in suis ad
eumdem illum pontificem litteris principio ei gratu-
latur, quod sine turbis aut ullo discidio ad apostolicae
dignitatis apicem fuerit evectus : deinde quanto se do-
lore Antonii causa afficiat, exponit. Mox narrata rei
totius historia, Papam obtestatur, ut ejusdem monu-
menta ad eum a primate transmissa legat expendat-
que. Rogat postea, sagritudini suae compatiatur; Fus-
salensem Ecclesium ab eo, a quo miserum in modum
divexabatur, liberet; ac bene de hoc populo et de An-
tonio ipso eadem opera mereatur, ne hic ingentia ma-
la inferat, neve illi eadem patiantur, prohibendo, si-
mulque occurrendo illis criminibus, quae ipsius resti-
tutionem erant secutura. Sed per Christi sanguinem
et memoriam apostoli Petri, qui Christianorum prae-
positos populorum .monuit, ne violenter dominentur
in fratres (Ι Petr. v, 3), Caelestinum obsecrat, ne Fus-
salenses ad obediendum Antonio per vim compelli
sinat (Epist. 209, n. 9). Nam apparet illis temporibus
accidisse, ut mitterentur ab apostolica Sede, aut sal-
tem peterentur, eorum quorum intererat precibus,
mittendi in Africam clerici Romani, qui sententiarum
illius exsecutores essent (Codice Canonum Afric., can.
138) : quibus haud dubie injungebatur, ut civilium
potestatum opem, ubi res posceret, implorarent. Ejus-
dem Antonii nunquam nisi summa cum moderatione
et tanquam filii sui mentionem facit Augustinus; ve-
rum quo illum diligebat vehementius, hoc magis dam-
nandae illius cupiditati obsistebat.
5. Quam imprudens culpam incurrerat, Antonium
in episcopalem ordinem cooptando, passim fatetur :
at quo potuit ultra progredi sancti Viri humilitas ac
poenitudo? Me sane, inquit, quod conﬁtendum est Bea-
titudini tua, in isto utrorumque periculo, tantus timor
et maror excruciat, ut ab ofﬁcio cogitem gerendi episco-
patus abscedere, et me lamentis errori meo convenienti-
bus dedere, si per eum cujus episcopatui per impruden-
tiam suffragatus sum, vastari Ecclesium Dei, et, quod
