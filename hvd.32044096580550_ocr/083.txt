148

117 VITA S. AUGUSTINI EPISCOPI.
quium 'et famulatum sanctis exhibens, vere serva ser-
vorum Dei : quorum quisquis eam noverat, multum
in ea laudabat et honorabat et diligebat Deum ; quippe
cum Dei praesentiam in ejus corde sentiret agnosce-
retque ex sanctae conversationis fructibus, tanquam
idoneis testibus (Ibid, cap. 9, n. 22). Eam ipse quoque
Ambrosius maxime diligebat propter ejus religiosis-
simam conversationem, qua in bonis operibus tam
fervens spiritu frequentabat ecclesiam (Ibid., lib.“ 6,
cap. 2, n. 2). Bis in die, mane ct vespere, ad ecclesiam
Dei sine ulla intermissione veniebat; non ad vanas
fabulas et aniles loquacitates, sed ea mente, ut et
Deum in divino verbo sibi loquentem audiret, et ab
eo ipsa in suis orationibus audiretur (Ibid., lib. 5,
cap. 9, n. l7). Nullum diem praetermisit oblationem ad
altare Dei (Ibid.); sive, sicut rem aliis paulo verbis
Augustinus secundo memorat, nullius diei praeter-
missione servivit altari, unde sciret disPensari Victi—
mam sanctam, qua deletum est chirographum quod
erat contrarium nobis, qua triumphatas est hostis
computans delicta nostra et quaerens quid objiciat, et
nihil inveniens in illo in quo vincimus : cui nullus
refundet innocentem sanguinem, cui nullus restituet
pretium, quo nos emit ut nos auferat ei: ad cujus pre-
tii nostri sacramentum ligaverat ancilla Dei animam
suam vinculo ﬁdei (Ibid., lib. 9, cap. l3, η. 36). Cum
autem usus in Africa obtineret, pultes et panem ac
merum ad sepulcra martyrum afferendi, Monnica ca-
nistrum cibis refertum, quos in sanctorum hono-
rem praelibaret, ac postea pauperibus divideret,
aﬂ'erens, non poculum, sed pocillum tantummodo
vini, et quidem aqua temperati ponebat, unde digna-
tionem sumeret : ac sicubi contingeret multas esse,
quae illo modo videbantur honorandae memoriae de-
functorum, idem ipsum unum, quod ubique poneret,
pocillum circumferebat; atque ita vinum, non modo
aquatissimum, sed etiam tepidissimum erat, quod in-
ter hujusce religiosi ofﬁcii comites per sorbitiones
exiguas partiebatur; quia pietatem ibi quaerebat, non
voluptatem. Ambrosius porro Mediolani praeceperat
ista non fieri, nec ab eis qui sobrie facerent; tum ne
ulla occasio se ingurgitandi daretur ebriosis, tum quia
illa quasi parentalia superstitioni Gentilium essent
simillima. Cum igitur Monnica munuscula suo more
attulisset, atque ab ostiario prohiberetur; ubi hoc
Ambrosium, quem sicut angelum Dei diligebat, ve-
tuisse cognovit, tam pie atque obedienter id accepit,
ut ipse miraretur Augustinus, eam potius ad consuc-
tudinem quam sequebatur condemnandam, quam ad
inquirendum qua de causa prohiberetur, adductam
fuisse. Itaque ab instituto suo discessit lubens, et pro-
canistro pleno terrenis fructibus, plenum purgatiori-
bus votis pectus ad memorias martyrum afferre didi-
cit; ut et quod posset, daret egentibus, et sic com-
municatio Dominici corporis illic celebraretur, cujus
passionis imitatione immolati et coronati sunt mar-
tyres (Ibid, lib. 6, cap. 2, η. 2). Cum etiam religiosa
vidua perturbaretur, ambigens an Mediolani sibi je-
junandum esset sabbato, secundum consuetudinem
quod cum mihi narrasset ipsum visum, et ego ad id tra-
