1335

dissolvendum delitescere sinam ? Non faciam: aderit
de proximo Deusipse, cujus illa praecepta sunt; nec me
in tantis angustiis inopem ac desertum esse patietur.
CAPUT XXIX. — De Scripturarum auctoritate.
59. Quamobrem adestote animis, Manichaei, si qui
forte illa superstitione ita tenemini, ut evadere ali-
quando possitis. Adestote, inquam, sine pertinacia,
sine studio resistendi : nam aliter vobis perniciosissi-
mum est judicare. Certe enim nemini dubium est, nec
aversi vos ita estis a vero, ut non intelligatis, si dili-
gere Deum et proximum, bonum est, quod negare
nemo potest; quidquid in his duobus praeceptis pen-
det, vituperari jure non posse. Quid ergo in iis pen-
deat, ridiculum est sia me qumrendum esse putas;
ipsum Christum audi, audi, inquam, Christum, audi
Dei Sapientiam: jIn his, inquit, duobus praeceptis tota
Lea: pendet, ct omnes Propheta? (Matth. χχιι, 40).
60. Quid hoc loco potest dicere impudentissima
pertinacia? Non hoc Christum dixisse ? At in Evange-
lio verba ejus ista conscripta sunt. Falsum esse scrip-
tum? Quid hoc sacrilegio magis impium reperiri
potest? quid ista voce impudentius? quid audacius ?
quid sceleratius? Simulacrorum cultores, qui Christi
etiam nomen oderunt, nunquam hoc adversus Scri-
pturas illas ausi sunt dicere. Consequetur namque
omnium litterarum summa perversio, et omnium qui
memoriae mandati sunt librorum abolitio, si quod
tanta populorum religione roboratum est, tanta homi-
num et temporum consensione ﬁrmatum, in hanc du-
bitationem adducitur, ut ne historiae quidem vulgaris
ﬁdem possit gravitatemque obtinere. Postremo quid
de scripturis ullis proferre poteris, ubi mihi uti hac
voce non liceat, si contra meam ratiocinationem in-
tentionemque proferatur?
61. Illud vero quis ferre possit, quod nos notissi-
mis ac jam in manibus omnium Libris constitutis cre-
dere vetant, et iis quae ipsi proferunt, imperant ut
credamus? Si de scriptura dubitandum est, de qua
magis quam quae diffamari non meruit, quaeve potuit
sub nomine alio tota mentiri? _Si istam obdis invito,
et auctoritatis exaggeratione cogis in ﬁdem ¹ ; egone
de illa, quam constanter latissime divulgatam video,
et Ecclesiarum per totum orbem dispersarum co'nte-
statione munitam, dubitabo miser, et, quod est mise-
rius, te auctore dubitabo ? Cum si exemplaria profer-
res altera, tenere non deberem, nisi ea quas plurium
consensione commendarentur; nunc nihil te profe-
rente quod conferas, prater inanissimam vocem te-
meritatisque plenissimam, putabis usque adeo genus
humanum esse perversum, et divinae providentiae ope
desertum, ,ut illis Scripturis, non a te prolatas alias
quibus redarguantur, sed tua tantum verba praeponat?
Proferendus est namque tibi alius codex eadem con-
tinens, sed tamen incorruptus et verior, ubi sola de-
sint ea quae hic immissa esse criminaris. Ut si, verbi
causa, Pauli Epistolam, quae ad Romanos scripta est,
1 Theodericensis codex: Et auctoritatis ratione cogis exi-
gerein ﬁdem. Alii sex :Et auctoritatis exaggerem rationem
cogis in ﬁnem.
