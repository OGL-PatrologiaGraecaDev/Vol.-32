
3H
a quo litteras nullas acceperat, scribere; tum quod
ipse tardius Quintiani epistolam accepisset, tum
quod plebi, quae dispensationi sua: commissa non es-
set, ultro scribere nec auderet, nec sua quidem sen-
tentia recte posset; suam vero ipsius ad eum re-
sponsionem omnibus facile satisfacturam. Signiﬁcat
' illum, cum libuerit, ad se venire posse, nec onero-
sum fore adventum ejus; non tamen licere sibi eum
admittere ad suam communionem, qui cum Aurelio
non communicaret. In hac quoque epistola, quid nu-
pera concilio de monachis monasterii desertoribus
statutum sit, observat: unde adducimur, ut creda-
mus eam, post acceptas circiter Domini Natalem
Quintiani litteras, hoc vertente anno scriptam fuisse;
cum non aliud e concilio proferat, quam quod fuerat
iu Carthaginensi idibus septembris constitutum.
6. Id ferme temporis Augustinus de causa Abun-
dantii sententiam tulit, centum, ut ipse proﬁtetur,
diebus ante Dominicum Pascbae (Epist. 65, η. 2),
qui octavo idus aprilis futurus erat. Primatum in Nu-
midia tunc obtinebat Xantippus (Ibid. titulo) : quo
sane tempore Pascha in octavum idus aprilis nonnisi
anno quadringentesimo secundo incidisse reperitur.
Ilac ergo de re sexto kalendas januarias anni quadrin-
gentesimi primi judicavit. Erat Abundantius loci, qui
Strabonianensis dicebatur, in dioecesi Hipponensi
presbyter. Ibi cum Ecclesiam gubernaret, famam non
bonam habere coepit: qua conterritus licet sanctus
Antistes, nihil tamen temere credidit. Verum factus
inde sollicitior, operam dedit, si quo modo posset ad
aliqua depravatae illius vitae certa indicia pervenire.
Primum igitur comperit, illum de pecunia suae ﬁdei
a rustico credita nullam posse probabilem reddere
rationem : atque adeo hanc ipsum in usus proprios
convertisse. Is deinde convictus fuit, quod jejunii ob
Natalem Dominicum instituti die a Gippitano presby-
tero, quasi ut domum repeteret, hora circiter quinta,
hoc est, nostro loquendi more, undecima, discedens ad
ejusdem loci mulierem, qua: male audiebat, nullo co-
mitante clerico divertisset; et quamvis jejunium in
Gippitana Ecclesia servaretur non secus ac in cmteris
Ecclesiis, tamen apud eamdem mulierculam prandis-
set, coenasset, et, quod reprehensione dignius est,
pernoctasset. Tunc vero temporis Hipponensis cleri-
cus, eodem receptus hospitio (unde publicum diver-
sorium fuisse facile credideris) aderat. Quo factum
est, ut quaerente Augustino de causa Abundantii, is
caput hoc negare haudquaquam potuerit. Itaque san-
ctus Praesul, Deo dimissis quas ille inﬁciabatur, con-
fessionem hanc sufﬁcere existimavit, ut eum ab Ec-
clesiae, quam undique circumstabant ha'retici, admi-
nistratione removeret, aut etiam propter sinistram
famam de presbyterii gradu depelleret. Hoc igitur
sexto kalendas januarias centum diebus ante Pascha
factum est. Statuit Abundantius ad presbyterum Ar-
memanensem, in Bullensi campo, unde venerat, sc
recipere. Est autem Bulla seu Bulla-Regia in Procon-
sulari sita. Quapropter Augustinum rogavit, uti scri-
beret ad presbyterum illum, ac rei totius, ne forte
ditionem minime ausum accipere, ne manifesta
