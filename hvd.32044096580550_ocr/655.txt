12⁸71

Α. Reprehendis igitur animi motum inculpabilem.
E. Inculpabilem animi motum non reprehendo, sed
nescio an ulla culpa sit, relicto incommutabili bono
ad commutabilia converti. A. Reprehendis ergo quod
nescis. E. Noli verbo premere: ita enim dixi. Nescio
an ulla culpa sit, ut intelligi voluerim sine dubio cul-
pam esse. Nam hoc verbo quod dixi, Nescio, satis
profecto irrisi dubitationem de re manifesta. A. Vide
quid sit certissima veritas, quae te coegit tam cito
oblivisci quod paulo ante dixisti. Si enim natura vel
necessitate iste motus existit, culpabilis esse nullo
pacto potest: tu vero esse culpabilem ita ﬁrmissime
tenes, ut dubitationem de hac re tam certa etiam ir-
ridendam putaveris. Cur ergo tibi vel afﬁrmandum,
vel certe cum aliqua dubitatione dicendum visum est,
quod perspicue falsum esse ipse convincis? Dixisti
enim: Si ita data est voluntas libera, ut naturalem
habeat istum motum, jam necessitate ad haec convcr-
titur ; neque ulla culpa deprehendi potest, ubi natura
necessitasque dominatur. Nullo modo autem dubitare
debuisti non esse ita datam, quando istum motum
culpabilem esse non dubitas. E. Ego ipsum motum
culpabilem dixi, et ideo mihi displicere, et reprehen-
dendum esse dubitare non possum :animam vero qua“:
isto motu ab incommutabili bono ad commutabilia
detrahitur, nego esse culpandam, si ejus natlﬂ‘a talis
est, ut eo necessario moveatur.
2. Α. Cujus est iste motus, quem profecto culpan-
dum esse concedis? E. In animo eum video, sed cujus
sit nescio. Α. Numquid negas eo motu animum mo-
veri? E. Non nego.A. Negas ergo motum quo move-
tur lapis, motum esse lapidis ? Neque enim illum dico
motum, quo eum nos movemus, vel aliqua vi aliena
movetur, veluti cum in coelum jacitur, sed eum quo
ad terram nutu suo vergit et cadit. E. Non equidem
nego motum quo ita ut dicis inclinatur, et ima petit
motum, esse lapidis, sed naturalem. Si autem hoc
modo etiam illum motum habet anima, profecto etiam
ipse naturalis est; nec ex eo quod naturaliter move-
tur, recte vituperari potest: quia etiamsi ad perniciem
movetur, naturae tamen suae necessitate compellitur.
Porro quia istum motum non dubitamus esse culpabi-
lem, omnimodo negandum est esse naturalem; et
ideo non est similis illi motui quo naturaliter move-
tur lapis. A. Egimusne aliquid superioribus duabus
disputationibus? Ε. Egimus sane. A. Credo ergo me-,
minisse te, in prima disputatione satis esse comper-
tum, nulla re ﬁeri mentem servam libidinis, nisi
propria voluntate (supra, lib. 1, cap. 11, n. 2-1) : nam
neque a superiore, neque ab aequali eam posse ad hoc
dedecus cogi, quia injustum est; neque ab inferiore,
quia non potest. Restat igiturgut ejus sit proprius iste
motus, quo fruendi voluntatem ad creaturam a Crea-
tore convertit: qui motus si culpae deputatur (unde
qui dubitat, irrisione dignus tibi visus est), non est
utique naturalis, sed voluntarius; in eoque similis est
illi motui quo deorsum versus lapis fertur, quod sicut
iste proprius esti lapidis, sic ille animi: verumtamem
in eo dissimilis, quod in potestate non habet lapis
(α) Vid. Retract. lib. 1, cap. 9, n. 3.
