759
ι

quam, ut velit, qui non imperaret nisi vellet, et non
tit quod imperat. Sed non ex toto vult; non ergo ex
toto imperat. Nam in tantum imperat, in quantum vult,
etin tantum non tit quod imperat, in quantum non
vult. Quoniam voluntas imperat ut sit voluntas, nec
alia. sed ipsa. Non utique plena imperat, ideo non est
quod imperat. Nam si plena esset, nec imperaret ut
esset, quia jam esset. Non igitur monstrum partim
velle, partim nolle; sed {egritudo animi est, quia non
totus assurgit veritate sublevatus, consuetudine pra:-
gravatus. Et ideo sunt dum voluntates, quia una-
earum tota non est, ethoc adest alteri quod deest
alter i.
CAPUT Χ.
Adversus Manichwos qui ea; duabus contrariis voluntati-
bus duas contrarias naturas asseverant.
22. Pereant a facie tua, Deus, sicuti pereunt vani-
loqui et mentis seductores, qui cum duas voluntates
in deliberando animadverterint, duas naturas duarum
mentium esse asseverant, unam bonam, alteram ma-
lam. Ipsi vere mali sunt, cum ista mala sentiunt, et
iidem ipsi boni erunt si vera senserint, verisque con-
senserint, ut dicat eis Apostolus tuus : Fuistis aliquando
tenebrae; nunc autem luo: in Domino (Ephes. v, 8). Isti
enim dum volunt esse lux, non in Domino, sed in
seipsis, putando animae naturam hoc esse quod Deus
est, ita facti suntdensiores tenebrae ;quoniam longius
a te recesserunt horrenda arrogantia, a te vero lumine
illuminante omnem hominem venientem in hunc mun-
dum (Joan. ι, 9). Attendite quid dicatis, et erubescite,
et accedite ad eum {et illuminamiui, et vultus vestri
non erubescent (Psal. xxxm, 6). Ego cum delibera-
ham ut jam servirem Domino Deo meo, sicut diu dis-
posueram, ego eram qui volebam, ego qui nolebam ;
ego, ego eram. Nec plene volebam, nec plene nole-
bam. Ideo mecum contendebam, et dissipabar a me
ipso. Et ipsa dissipatio me invito quidem tiebat, nec
tamen ostendebat naturam mentis alienae, sed poenam
mete. Et ideo non jam ego operabar illam, sed quod
habitabat in me peccatum (Rom. vn, 14) de supplicio
liberioris peccati, quia eram illius Adam.
23. Nam si tot sunt contraria: naturae, quot volun-
tates sibi resistunt; non jam duae, sed plures erunt.
Si deliberet quisquam utrum ad conventiculum eorum
pergat, an ad theatrum; clamant isti : Ecce duae na-
turae; una bona hac ducit, altera mala illac reducit.
Nam unde ista cunctatio sibimet adversantium volun-
tatum? Ego autem dico ambas malas, et quae ad illos
ducit, et quae ad theatrum reducit. Sed non credunt
nisi bonam esse qua itur ad eos. Quid si ergo quis-
quam nostrum deliberet, et secum altercantibus dua-
bus voluntatibus tluctuet, utrum ad theatrum pergat,
an ad ecclesiam nostram ? nonne et isti quid respon-
deant tluctuabunt? Aut enim fatebuntur, quod nolunt,
bona voluntate pergi in ecclesiam nostram, sicut in
eam pergunt qui sacramentis ejus imbuti sunt atque
detinentur: aut duas malas naturas, et duas malas
mentes in uno homine confligere putabunt; et non erit
verum quod solent dicere, unam bonam et alteram
ι Mss. Corb, et aliquod alii, non punit.
