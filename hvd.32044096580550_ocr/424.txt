809
( νίηθίοςίπέ.)

meam ut vivam, et considerabo mirabilia de lege tua
(Psal. cxvni, 18). Tu scis imperitiam meam et inﬁr-
mitatem meam : doce me, et sana me. Ille tuus Uni-
cus in quo sunt omnes thesauri sapientiae et scientiae
absconditi (Coloss. ιι, 3), redemit me sanguine suo.
27).
’ LIBER UNDECIMUS.
Laudaturus Deumdeinceps professione suasipsius in Scripturis sanctissive imperitiae, sive etiam peritiae, aut ejus quo
in eas ex munere divino ﬂagrabat, studii, explicandum sumit exordium libri Geneseos; atque hic primum illustratisthrec
verba : In principio fecit Déus cwlum _et terram. Q‘ccurrit obtrectantibus, quid faceret_Deus antequam caelum et terram
conderet, et unde ei’in mentem venerit tandem aliquando ea facere, cum antea non fecisset. Dum vero iis refellendis
insistit, copiosam de Tempore conscribit disputationem.
CAPUT PRIMUM.
Cur conﬁtemur Deo scienti.
t. Numquid, Domine, cum tua sit aeternitas, ignoras
quas tibi dico, aut ad tempus vides quod ﬁt in tempore?
Cur ergo tibi tot rerum narrationes digere? Non uti-
que ut per me noveris ea, sed aﬁ‘ectum meum excito
in te, et eorum qui haec legunt, ut dicamus omnes:
Magnus Dominus et laudabilis valde (Psal. xcv, 4).
Jam dixi, et dicam: amore amoris tui facio istud.
Nam et oramus, et tamen Veritas ait : Novit Pater vester
quid vobis opus sit, priusquam petatis ab eo (Matth. v1, 8).
Affectum ergo nostrum patefacimus in te, conﬁtendo
tibi miserias nostras et misericordias tuas super nos,
ut liberes nos omnino, quoniam coepisti, ut desinamus
esse miseri in nobis, et beatilicemur in te; quoniam
vocasti nos ut simus pauperes spiritu, et mites, et lu-
gentes, etesurientes ac sitientes justitiam, et miseri-
cordes, et mundicordes, et paciﬁci (Id., v, 3-9.) Ecce
narravi tibi multa quas potui, et qua: volui ; quoniam
tu prior voluisti ut conﬁterer tibi Domino Deo meo,
quoniam bonus es, quoniam in saeculum misericordia
tua (Psal. cxvn, l).
CAPUT II.
Petit α Deo Scripturarum sanctarum intelligentiam.
2. Quando autem sufﬁcio lingua calami enuntiare
omnia hortamenta tua, et omnes terrores tuos, et
consolationes, et gubernationes quibus me perduxisti
praedicare verbum, et sacramentum tuum dispensare
populo tuo? Et si sufficio haec enuntiare ex ordine,
caro mihi valent stillae temporum. Et olim inardesco
meditari in lege tua, et in ea tibi conﬁteri scientiam
et imperitiam meam, primordia illuminationis tuas,
et reliquias tenebrarum mearum, quousque devoretur
a fortitudine inﬁrmitas. Et nolo in aliud horae diffluant,
quas invenio liberas a necessitatibus reﬁciendi cor-
poris, et intentionis animi, et servitutis quam de-
bemus hominibus, et quam non debemus et tamen
reddimus.
3. Domine Deus meus, intende orationi meae, et
misericordia tua exaudiat desiderium meum, quoniam
non mihi soli mstuat, sed usui vult esse fraternae cha-
ritati: et vides in corde meo quia sic est. Sacriﬁcem ί
tibi famulatum cogitationis et linguae mea: ; et da quod
offeram tibi. Inops enim et pauper sum; tu dives in
¹ Lov., quia sic est, ut sacriﬁcam. _-7 Cui lectioni acce-
dunt Er: Ven. Somm'. et 5 Mss. apud Mart. M.
PATROI.. XXXII.
