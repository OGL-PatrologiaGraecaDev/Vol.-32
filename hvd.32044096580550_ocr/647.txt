
1255
cimus beatos nos esse velle : ita etiam priusquam sa-
pientes simus, sapientiae notionem in mente habemus
impressam, per quam unusquisque nostrum si inter-
rogetur velitne esse sapiens, sine ulla caligine dubi- ’
tationis se velle respondet.
27. Quare si jam constat inter nos quae sit sapien-
tia, quam fortasse verbis explicare non poteras (nam
si eam nullo modo animo cerneres, nullo modo scires
et velle te esse sapientem et velle debere, quod te ne-
gaturum esse non arbitror), volo jam dicas mihi,
utrum etiam sapientiam, sicut numeri rationem atque
veritatem omnibus ratiocinantibus communem se pra:-
bere arbitreris; an quoniam tot sunt mentes homi-
num quot homines sunt, unde nec ergo de tuamente
aliquid cerno, nec tu de mea, tot etiam putes esse
sapientias, quot potuerint esse sapientes. E. Si sum-
mum bonum omnibus unum est, oportet etiam veri-
tatem in qua cernitur et tenetur, id est sapientiam,
omnibus unam esse communem. A. Dubitas autem
summum bonum, quidquid illud est omnibus homi-
nibus unum esse ? E. Dubito sane, quia diversos di-
versis rebus gaudere video tauquam summis bonis
suis. A. Vellem quidem, ut de summo bono ita nemo
dubitaret, ut nemo dubitat quidquid illud est, non
nisi eo adepto posse fieri hominem beatum. Sed quo-
niam magua quaestio est, et longum sermonem forte
desiderat, putemus omnino tot summa bona esse,
quot sunt ipsae res diversae quas a diversis tanquam
summa bona appetuntur: num ideo sequitur, ut ipsa
sapientia etiam non sit una communis omnibus, quia
ea bona, quae in illa cernunt et eligunt homines,
multa et diversa sunt? Si enim hoc putas, potes et.
de luce solis dubitare quod una sit, quia multa et di-
versa sunt, qua: in ea cernimus. De quibus multis ele-
git quisque pro voluntate quo fruatur per oculorum
sensum : et alius altitudinem montis alicujus intuetur
libenter. et eo gaudet aspectu; alius campi planitiem,
alius convevavallium, alius nemorum viriditatem,
alius mobilem aequalitatem maris, alius haec omnia,
vel quaedam horum simul pulchra confert ad laetitiam
videndi. Sicut ergo ista multa et diversa sunt, quae in
luce solis homines vident et eligunt ad fruendum, lux
tamen ipsa una est, in qua videt et tenet quo fruatur
uniuscujusque intuentis aspectus : ita, etiamsi multa
sunt bona eaque diversa,e quibus eligat quisque quod
volet, idque videndo et tenendo ad fruendum sum-
mum sibi bonum recte vereque constituat; ﬁeri ta-
men potest ut lux ipsa sapientiae, in qua base videri et
teneri possunt, omnibus sapientibus sit una commu-
nis. E. Fateor ﬁeri posse, nec impedire aliquid, ut
non sit omnibus communis una sapientia, etiamsi
multa et diversa sint summa bona : sed vellem scire
an ita sit. Quod enim concedimus fieri posse ut ita
sit, non continuo ita esse concedimus. A. Tenemus
interim esse sapientiam: sed utrum sit communis
una omnibus, an singuli sapientes suas habeant,
sicuti animas vel mentes suas, hoc nondum tenemus.
E. Ita est.
A. Qui ergo haec videt, num eum negabis sapienter
videre ? E. Non nego. A. Quid? ille qui prudenter-vi-
