1303

tis perversitate vel ad eam recidisset, vel in ea re-
mansisset. Sic etiam nunc, si ignorantia veri et dif-
ﬁcultas recti naturalis est homini, unde incipiat in
sapientia; quietisque beatitudinem surgere, nullus
hanc ex initio naturali recte arguit : sed si proﬁcere
noluerit, aut a profectu retrorsum relabi voluerit,
jure meritoque poenas luet.
65. Creator vero ejus ubique laudatur, vel quod
eam ab ipsis exordiis ad summi boni capacitatem in-
choaverit, vel quod ejus profectum adjuvet, vel quod
impleat proﬁcientem atque perﬁciat, vel quod pec-
cantem, id est aut ab initiis suis sese ad perfectionem
attollere recusantem, aut jam ex profectu aliquo rela-
bentem, justissima damnatione pro meritis ordinat.
Non enim propterea malam creavit, quia nondum
tanta est, quanta ut proﬁciendo esse posset accepit;
cum ejus exordio perfectiones omnes corporum longe
inferiores sint, quas tamen in suo genere laudabiles
esse jndicat, quisquis de rebus sanissimo iudicat. Quod
ergo ignorat quid sibi agendum sit, ex eo est quod
nondum accepit: sed hoc quoque accipiet, si hoc
quod accepit, bene usa fuerit. Accipit autem ut pie et
diligenter quaerat, si volet. Et quod agnoscens quid
sibi agendum sit, non continuo valet implere, hoc
quoque nondum accepit : praecessit enim quaedam
pars ejus sublimior ad sentiendum quod recte faciat
bonum : sed quaedam tardior atque carnalis non con-
sequenter in sententiam ducitur ; ut ex ipsa difiicul-
tate admoneatur eumdem implorare adj utorum perfe-
ctionis suae, quem inchoationis sentit auctorem ; ut ex
hoc ei iiat charior, dum non suis viribus, sed cujus
bonitate habet ut sit, ejus misericordia sublevatur ut
beata sit. Quanto autem chariorilli est a quo est, tanto
in eo ﬁrmius acquiescit, et tanto uberius mternitale
ejus perfruitur. Si enim arboris novellum et rude vir-
gultum nullo modo recte sterile dicimus, quamvis
aliquot aestates sine fructibus trajiciat, donec oppor-
tuno tempore expromat feracitatem suam; cur non
auctor animae debita pietate laudetur, si ei tale tri-
buit exordium, ut studendo ac proﬁciendo ad frugem
sapientia: justitiazque perveniat, tantumque illi prue-
stitit dignitatis, ut in ejus etiam potestate poneret, si
vellet ad beatitudinem tendere ?
CAPUT XXIII. — De parvulorum morte ct cruciatibus
corporis quibus amiguntur iniqua est imperitorum
querela. Dolor quid sit.
66. Huic autem disputationi objici ab imperitis so-
let quiedam calumnia de mortibus parvulorum, et de
quibusdam cruciatibus corporis, quibus eos saepe vi-
demus aftligi. Dicunt enim : Quid opus erat ut nasce-
retur, qui antequam iniret ullum vitae meritum, ex-
cessit e vita? aut qualis in futuro judicio deputabitur,
cui neque inter justos locus est, quoniam nihil recte
fecit; neque inter malos, quoniam nihil peccavit?
Quibus respondetur: ad universitatis complexum, et
totius creatura: vel per locos vel per tempora ordi-
natissimam connexionem, non posse superfluo creari
qualemcumque hominem, ubi folium arboris nullum
superﬂuo creatur; sed sane superfluo quaeri de meri-
(α) Vid. Epist. 166, ad Hieron., n. 18.
