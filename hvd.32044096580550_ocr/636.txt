1233
1234

pus, qualecumque id sit, animum virtute praeditum
vincit. E. Evidentissimum est. A. Quid ? animus ju-
stus, mensquejus proprium imperiumque custodiens,
num potest aliam mentem pari (equitate ac virtute
regnantem, ex arce dejicere, atque libidini subjugare ?
E. Nullo modo; non solum propter eamdem in utra-
que excellentiam, sed etiam quod a justitia prior de-
cidet, ﬁetque vitiosa mens, quae aliam facere conabi-
tur, eoque ipso erit inﬁrmior.
2t. Α. Bene intelligis; quare illud restat ut respon-
deas, si potes, utrum tibi videatur rationali et sapienti
mente quidquam esse praestantius. E. Nihil praeter
Deum arbitror. A. Et mea ista sententia est. Sed
quoniam res ardua est, neque nunc opportune quae-
ritur, ut ad intelligentiam veniat, quanquam robu-
stissima teneatur ﬁde, integra nobis sit hujus qua:-
stionis, diligens et cauta tractatio.
CAPUT XI. —— Mens ea: libera voluntate libidini serviens
punitur juste.
In praesentia enim scire possumus quaecumque illa
natura sit, quam menti virtute pollenti fas estexcel-
lere, injustam esse nullo modo posse. Quare ne ista
quidem, tametsi habeat potestatem, coget mentem
servire libidini. E. Istud prorsus nemo est qui non
sine ulla cunctatione fateatur. Α. Ergo relinquitur ut
quoniam regnanti menticompotique virtutis, quidquid
par aut prazlatum est, non eam facit servam libidinis
propter justitiam; quidquid autem inferius est, non
possit hoc facere propter inﬁrmitatem, sicut ca qua}
inter nos constiterunt docent; nulla. res alia mentem
cupiditatis comitem faciat, quam propria voluntas et
liberum arbitrium. E. Nihil tam necessarium restare
video.
22. Α. Sequitur jam ut tibi videatur juste illam
pro peccato tanto poenas pendere. E. Negare non
possum. Α. Quid igitur ? Num ista ipsa poena parva
existimanda est, quod ei libido dominatur, exspolia-
tamque virtutis opulentia, per diversa inopem atque
indigentem trahit, nunc falsa pro veris approbantem,
nunc etiam defensitantem, nunc improbantem qua:
antea probavisset, et nihilominus in alia falsa irruen-
tem; nunc assensionem suspendentem suam, et ple-
rumque perspicuas ratiocinationes formidantem ; nunc
desperantem de tota inventione veritatis, et stultitiae
tenebris penitus inhmrentem; nunc conantem in lu-
cem intelligendi, rursusque fatigatione decidentem :
cum interea cupiditatum illud regnum tyrannica sse-
viat, et variis contrariisque tempestatibus totum ho-
minis animum vitamque perturbet, hinc timore, inde
desiderio ;hinc anxietate, inde inani falsaque laetitia;
hinc cruciatu rei amissa: quae diligebatur, inde ardore
adipiscenda: quae non habebatur ; hinc acceptae injuriae
doloribus, inde facibus vindicandae: quaquaversum
potest coarctare avaritia dissipare luxuria, addicere
ambitio, inﬂare superbia, torquere invidia, desidia
sepelire, pervicacia concitare. afﬂictare subjectio, et
quaecumque alia innumerabilia regnumillius libidinis
frequentant et exercent? possumusne tandem nullam
