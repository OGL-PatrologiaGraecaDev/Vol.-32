1223

ita supplicia malis tribuit ; quae utique supplicia pa-
tientibus male sunt. Quamobrem si nemo injuste poe-
nas luit, quod necesse est credamus, quandoquidem
divina providentia hoc universum regi credimus, illius
primi generis malorum nullo modo, hujus autem se-
cundi auctor est Deus. E. Est ergo alius auctor illius
mali, cujus Deum non esse compertum est? A. Est
certe : non enim nullo auctore fieri posset. Si autem
quaeris quisnam iste sit, dici non potest: .non enim
unus aliquis est, sed quisque malus sui malefacti
auctor est. Unde si dubitas, illud attende quod supra
dictum est, malefactajustitia Dei vindicari. Non enim
juste vindicarentur, nisi fierent voluntate (ιι).
2. E. Nescio utrum quisquam peccet, qui non di-
dicerit: quod si verum est, quisnam sit ille a quo
peccare didicerimus, inquiro. Α. Aliquid boni existi-
mas esse disciplinam ? E. Quis audeat dicere malum
esse disciplinam?A. Quid, si nec bonum nec malum
est ‘? E. Mihi bonum videtur. Α. Bene sane; siquidem
scientia per illam datur aut excitatur, nec quisquam
nisi per disciplinam aliquid discit : an tu aliter putas ‘P
Ε. Ego per disciplinam non nisi bona disci arbitror.
Α. Vide ergo ne non discantur mala: nam disciplina,
nisi a discendo non dicta est. E. Unde ergo ab ho-
mine tiunt si non discuntur? Α. Eo fortasse quod se
a disciplina, id est a discendo avertit atque abalienat:
sed sive hoc, sive aliud aliquid sit, illud certe mani-
festum est, quoniam disciplina bonum est, et a di-
scendo dicta est disciplina, mala disci omnino non
posse. Si enim discuntur, disci plina continentur, atque
ita disciplina non erit bonum ; bonum est autem, ut
ipse concedis; non igitur discuntur mala, et frustra
illum a quo male facere discimus, quaeris; aut si
discuntur mala, vitanda non facienda discuntur. Ex
quo male facere nihil est, nisi a disciplina deviare.
3. E. Prorsus ego duas disciplinas, esse puto ; unam
per quam bene facere, aliam per quam male facere
discimus. Sed cum quaereres utrum disciplina bonum
esset, ipsius boni amor intentionem meam rapuit, ut
illam disciplinam intuerer, quae bene faciendi est ex,
quo bonum esse respondi: nunc autem admoneor
esse aliam, quam procul dubio malum esse confirmo,
et cujus auctorem requiro. Λ. Saltem intelligentiam
non nisi bonum putas? E. Istam plane ita bonam puto,
ut non videam quid in homine possit esse praestan-
tius; nec ullo modo dixerim aliquam intelligentiam
malam esse posse. Α. Quid ? cum docetur quisque si,
non intelligat, poteritne tibi doctus videri? E. Omni-
no non poterit. A. Si ergo omnis intelligentia bona
est, nec quisquam qui non intelligit, discit; omnis
qui discit, bene facit: omnis enim qui discit, intelli-
git ; et omnis qui intelligit, bene facit: quisquis igitur
quaerit auctorem, per quem aliquid discimus, aucto-
rem profecto per quem bene facimus, quierit. Qua-
propter desine velle investigare nescio quem malum
. doctorem. Si enim malus est, doctor non est : si do-
ctor est, malus non est.
(ᾳ) Vid Retract. lib l, cap. 9, η. 3.
