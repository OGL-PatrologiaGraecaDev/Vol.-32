997

7. Quam sententiam ejus cum admiratione consi-
derans, recordatus sum idipsum aliquando me bre-
viter illo audiente dixisse. Tum arridens: Gratias
age, inquam, Licenti, huic servo tuo, qui tibi nisi
aliquid de peculio suo ministraret, nunc fortasse quod
promeres non haberes, Nam si ad eam partem memo-
ria pertinet, quze se velut famulam bona; menti re-
gendam concedit, ipsa nunc adjutus es, mihi crede,
ut hoc diceres. Ergo antequam ad illum ordinem re—
deam, nonne tibi videtur vel propter talia, id est,
propter honestas ac necessarias disciplinas, memoria
opus esse sapienti? Quid, inquit. memoria opus est,
cum omnes suas res praesentes habeat ac teneat? Non
enim vel in ipso sensu, ad id quod ante oculos nostros
est, in auxilium nobis vocamus memoriam. Sapienti
ergo ante illos interiores intellectus oculos habenti
omnia, id est, Deum ipsum fixe immobiliterque in-
tuenti, cum quo sunt omnia quae intellectus videt ac
possidet, quid opus est, quasso, memoria ? Mihi autem
ut opus esset ad haec qua! abs te audieram retinenda,
nondum sum illius famuli dominus; sed eimodo servio,
modo pugno ut non serviam, et quasi me audeo asse-
rere in libertatem meam. Et si forte aliquandoimpero,
atque obtemperat mihi, facitque szepe putare quod
vicerim, in aliis rursus rebus ita sese erigit, ut ejus
sub pedibus miserjaceam. Quamobrem, quando de
sapiente quaerimus, me nolo nomines. Nec me, inquam.
Sed tamen numquidnam sapiens iste suos potest de-
serere, aut ullo pacto, cum hoc corpus agit, in quo
istum famulum sua lege devinctum tenet, relinquet
officium beneficia tribuendi quibus potest, et maxime
quod ab eo vehementissime flagitatur, sapientiam
ipsam docendi? Quod cum facit, ut congrue doceat,
minusqueineptus sit, praeparat saepe aliquid, quod ex
dispositione eloquatur ac disputet, quod nisi memoriae
eommendaverit, pereat necesse est. Ergo autofficia
benevolentiae negabis esse sapientis, aut conﬁteberis
res aliquas sapientis memoria custodiri: an fortasse
aliquid suarum rerum non propter se quidem, sed
propter suos sibi tamen necessarium commendat
servandum illi famulo, ut ille tanquam sobrius, et ex
optima domini disciplina, non quidem custodiat, nisi
quod propter stultos ad sapientiam perducendos, sed
quod ei tamen ille custodiendum imperarit? Nec
omnino huic, inquit, commendari quidquam arbitror
a sapiente; siquidem ille semper Deo infixus est,
sive tacitus, sive cum hominibus loquens: sed ille
servus jam bene institutus diligenter servat quod in-
terdum disputanti domino suggerat, et ei tanquam
justissima gratum faciat officium suum, sub cujus se
videt potestate vivere. Et hoc facit non quasi ratio-
cinando, sed summa illa lege summoque ordine prae-
scribente. Nihil, inquam, nunc resisto rationibus tuis,
ut quod suscepimus potius peragatur. De isto vero
diligenter quemadmodum sese habeat(non enim parva
res est, aut tam parvo sermone contenta) videbimus
alias, cum Deus ipse opportunitatem ordine dederit.
CAPUT Ill. —-— Stultitia an cum Deo sit.
8. Definitum est autem quid sit esse cum Deo.
