379

6. Ex illis sane constitutionibus satis constabat, au-
la: voluntates ac studia in Ecclesiam catholicam nulla
parte fuisse immutata. Quapropter haud erit absurdum
credere, ad primam earumdem legum famam Au-
gustinum Donato scripsisse epistolam illam, qua ei
persuadere nititur, ut Donatistis eas leges, quas anti-
quatas praedicabant, vim suam adhuc obtinere quam-
primum edicto signiticet (Epist. lOO, η. 7). De ido-
lolatris nihil addit, cum leges hoc anno lata: ea de re
verbis expressis non perinde praeciperent, atque illa,
quae proxime sequenti promulgata est. Obnixe ac ve-
hementer illum obsecrat, ut ne quem propter vim Ec-
clesiae illatam capitis damnet (Ibid., nn. l, 2). Quod
utique in praeteritis criminibus necessum non erat,
post legem decimo octavo kalendas februarias anni
quadringentesimi noni datam; quippe quae, quantum
ad illa, capitalem poenam removeret; eadem tamen
illis proposita, qui tale quidpiam in posterum atten-
tassent. Donatus, uti videtur, proconsul haud ita pri-
dem factus fuerat, cum litteras accepit ab Augustino.
Intercedebat alteri cum altero vetus quaedam ac sin-
gularis necessitudo (Epist. 112, n. t) : ita ut etiamsi
Augustinus episcopali dignitate careret, Donatus vero
gradum proconsulatu multo altiorem obtineret, huic
tamen apud illum licuisset magnam libertatem usur-
pare (Epist. 100, n. 2). Eumdem sincerissimum Ec-
clesiae catholica: filium appellat; putavitque dum is
proconsulari auctoritate polleret, Africana: Ecclesiae
datum divinitus, qui solatium ei adhiberet maximis in
malis, ac inimicorum illius audaciam frangeret. ld
unum ab ejus in justitiam studio metuebat, ne scilicet
admissa contra Ecclesiam summa, quam merebantur,
severitate, id est, extremo supplicio vindicaret. Quod
ne committat, ipsum Jesu Christi nomine interposito
obtestatur : hinc siquidem fore, ut ea clerici ad illum
(deferre jam non audeant, ac caeteris illud ofﬁcii ne-
gligentibus impunita illa remaneant, insuperque ad
eadem perpetranda accedat adversariis Ecclesia: nova
audacia. Corrigi eos cupimus, ait, non necari, nec disci-
plinam circa eos negligi volumus, nec suppliciis quibus
digni sunt emercari. Sic igitur eorum peccata compesce,
ut sint quos poeniteat peccasse (Ibid., n. l). Nec minori
studio eum admonet, ne Donatistarum vanissimam et
impias superbiae plenissimam sectam ita curet impe-
rialibus legibus comprimi, ut vel sibi vel suis videan-
tur qualescumque molestias pro veritate vel justitia
sustinere : ideoque si quis eorum jussu ipsius attinea-
tur, illum a Catholicis, ubi petierint, manifestissimis
rerum certarum documentis apud Acta convinci atque
instrui patiatur. Onerosior est quippe, inquit, quam
utilior diligentia, quamvis ut magnum deseratur malum,
et magnum teneatur bonum, cogi tantum homines, non
doceri (Ibid., n. 2). Quoniam autem perspectis pro-
consulis hujusce dotibus atque ornamentis, existima-
bat Augustinus idoneum viri pectus, cui se Christus
largissime infunderet, propterea desiderio ejus vi-
dendi quam vehementissimo tenebatur : verum ejus
explendi, quoad ille magistratum gessit, quamvis Ti-
bilim Hippone- Regio, ut par est credere, non admo-
