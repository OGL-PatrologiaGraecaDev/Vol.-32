1213

quo inter nos verba jaculamur, quod tam diu fecimus,
haec tria ut invenirentur laboratum est: utrum nihil
sine signis possit doceri; et utrum sint quaedam signa
rebus quas signiﬁcant praeferenda; et utrum melior
quam signa sit rerum ipsa cognitio. Sed quartum est,
quod breviter abs te vellem cognoscere, utrumnam
ista inventa sic putes, ut jam de his dubitare non
possis. Ad. Vellem quidem tantis ambagibus atque
anfractibus esset ad certa perventum ; sed et ista ro-
gatio tua nescio quomodo me sollicitat, et ab assen-
sione deterret. Videris enim mihi non haec de me
fuisse quaesiturus, nisi haberes quod contradiceres:
et ipsa rerum implicatio totum me inspicere, ac secu-
rum respondere non sinit, verentem ne quid in tantis
involucris lateat, quod acies mentis meae lustrare
non possit. Aug. Dubitationem tuam non invitus ac-
cipio ; signiﬁcat enim animum minime temerarium :
quas custodia tranquillitatis est maxima. Nam dilﬁcil-
limum omnino est non perturbari, cum ea qum prona
et procliva approbatione tenebamus contrariis dispu-
tationibus labefactautur, et quasi extorquentur e ma-
nibus. Quare, ut (equum est bene consideratis perspe-
ctisque rationibus cedere, ita incognita pro cognitis
habere periculosum. Metus est enim ne cum saepe
subruuntur qua: ﬁrmissime statura et mansura pra:—
sumimus, in tantum odium vel timorem rationis inci-
damus, ut ne ipsi quidem perspicuae veritati ﬁdes
habenda videatur.
32. Sed age, nunc expeditius retractemus utrum
recte ista dubitanda putaveris. Nam quaero abs te, si
quisquam ignarus deceptionis avium, quae calamis et
visco affectatur, obviam ﬁeret aucupi, armis quidem
suis instructo, non tamen aucupanti, sed iter agenti ;
quo viso premeret gradum, secumque, ut ﬁt, admirans
cogitaret et quaereret quidnam sibi hominis ille vellet
ornatus; anceps autem cum in se videret attentum,
ostentandi se studio cannas expediret, et prope anim-
adversam aliquam aviculam ﬁstula et accipitre ﬁge-
ret, subigeret et caperet; nonne illum spectatorem
suum doceret nullo signiﬁcatu, sed re ipsa, quod ille
scire cupiebat? Ad. Metuo ne quid hic tale sit, quale
de illo dixi, qui quierit quid sit ambulare. Neque enim
video, et hic totum illud aucupium esse monstratum.
Aug. Facile est hac cura te exuere; addo enim, si
ille ita intelligens esset, ut ex hoc quod vidit, totum
illud genus artis agnosceret: satis est namque ad rem,
et de quibusdam rebus tametsi non omnibus, et
quosdam homines doceri posse sine signo. Ad. Hoc
etiam ego possum illi addere; si enim sit bene intel-
ligens, paucis passibus ambulatione monstrata, totum
quid sit ambulare cognoscet. Aug. Facias per me licet,
nec tantum nihil resisto, verum etiam faveo: vides
enim ab utroque nostrum id efﬁci, ut quaedam quidam
doceri sine signis queant, falsumque illud sit quod
nobis paulo ante videbatur, nihil esse omnino quod
sine signis possit ostendi. Jam enim ex his non unum
aliquid aut alterum, sed millia rerum animo occur-
runt, qua; nullo signo dato per seipsa monstrantur.
Quid enim dubitemus, oro te? Nam ut hominum omit-
in loco citato braecas seu tibialia.
