842
, -.νυ
versum orbem tanto auctoritatis culmine bmnium
falsarum superbarumque doctrinaram verba supcra-
turze. Vellem quippe, si tunc ego essem Moyses (ex
eadem namque massa omnes venimus; et quid est
homo, nisi quia memor es ejus? [Psal. vm, 5]), vellem
ergo, si tunc ego essem quod ille, et mihi abs te Ge-
neseos liber scribendus injungeretur, talem mihi elo-
quendi facultatem dari, et eum texendi sermonis Ino-
dum, ut neque illi qui nondum queunt intelligere
quemadmodum Deus creat, tanquam excedentia vires
suas dicta recusarent; et illi qui hoc jam possunt, in
quamlibet veram sententiam cogitando venissent, eam
non praetermissam in paucis verbis tui famuli reperi-
rent; et si alius aliam vidisset in luce veritatis, nec
ipsa in eisdem verbis intelligenda deesset.
CAPUT XXVII.
Scripturam decet humile simplexque verborum genus.
37. Sicut enim fons in parvo loco uberior est, plu-
ribusque rivis in ampliora spatia fluxum ministrat,
quam quilibet eorum rivorum, qui per multa locorum
ab eodem fonte deducitur; ita narratio dispensatoris
tui sermocinaturis pluribus profutura, parvo sermo-
nis modulo scatet ﬂuenta liquidae veritatis : unde sibi
quisque verum quod de his rebus potest, hic illud, ille
illud, per longiores loquelarum anfractus trahat. Alii
enim cum haec verba legunt vel audiunt; cogitant
Deum quasi hominem, aut quasi aliquam molem im-
mensa praeditam potestate, novo quodam et repen-
tino placito, extra seipsam tanquam locis distantibus
fecisse coelum et terram, duo magna corpora supra
et infra, quibus omnia continerentur. Etcum audiunt,
Dixit Deus, Fiat illud, et factum est illud; cogitant
verba coepta et ﬁnita, sonantia temporibus atque
transeuntia, post quorum transitum statim existeret‘
quod jussum est ut existeret : et si quid forte aliud
hoc modo ex familiaritate carnis opinantur. In quibus
adhuc parvulis animalibus, dum isto humillimo ge-
nere verborum tanquam materno sinu eorum gestatur
inﬁrmitas, salubriter aediﬁcatur ﬁdes, qua certum ba-
beant et teneant Deum fecisse omnes naturas, quas
eorum sensus mirabili varietate circumspicit. Quorum
si quispiam quasi vilitatem dictorum aspernatus, ex-
tra nutritorias cunas superba imbecillitate se exten-
derit, heu! cadet miser. Et, Domine Deus, miserere,
ne implumem pullum conculcent qui transeunt viam;
et mitte angelum tuum, qui eum reponat in nido, ut
vivat donec vol'et.
CAPUT XXVIII.
Ut varie intelligitur ab eruditis Scriptura.
38. Alii vero quibus haec verba non jam‘nidus, sed
opaca fruteta sunt, vident in eis latentes fructus, et
volitant laetantes, et grrriunt scrutantes, et carpunt
eos. Vident enim, cum haec verba legunt vel audiunt,
tua, Deus, aeterna et stabili permansione cuncta prae-
terita et futura tempora superari; nec tamen quidquam
esse temporalis creaturas, quod tu non feceris : cujus
ι In Β.⁹ existere; Somm. Lov. Arn. Dub. Mart. cum 4
Mss. et Roudet cum 6 Mss., existeret. M.
PATROL. XXX II.
( Vz'ngt-sept.)
