’ῖο9
4

cubitis alta sit, vel quanta latitudine diffusa; quam
ille qui eam metitur, et omnes ramos ejus numerat,
et neque possidet eam, neque creatorem ejus novit
aut diligit: sic ﬁdelis homo, cujus totus mundus di~
vitiarum est, et quasi nihil habens, omnia possidet,
inhaerendo tibi cui serviunt omnia, quamvis nec sal-
tem septentrionum gyros noverit; dubitare stultum
est quin utique melior sit quam mensor cmli, et nu-
meratur siderum, et pensor elementorum, et negli-
gens tui qui omnia in mensura et numero et pondere
disposuisti (Sap. χι, 21).
CAPUT ν.
Manichaei de astris imperitia indignum eum ﬁde in ca?-
teris faciebat.
8. Sed tamen quis quaerebat Manichaeum nescio
quem etiam ista scribere, sine quorum peritia pietas
disci poterat? Dixisti enim homini, Ecce pietas et sa-
pientia (Job xxvm, 28, sec. LXX); quam ille ignorare
posset, etiam si ista perfecte nosset: ista vero quia
non noverat, impudentissime audens docere, pror—
sus illam nosse non posset. Vanitas est enim mun—
dana ista etiam nota proﬁteri, pietas autem tibi con-
ﬁteri. Unde ille devius, ad hoc ¹ ista multum locutus
est, ut convictus ab eis qui ista vere didicissent, quis
esset ejus sensus in caeteris quae abditiora sunt, mani-
feste cognosceretur. Non enim parvi existimari se
voluit, sed Spiritum sanctum consolatorem et dilato-
rem ﬁdelium tuorum, auctoritate plenaria personali-
ter in se esse persuadere conatus est. Itaque, cum de
caelo ac stellis, et de solis ac luna: motibus falsa
dixisse deprehenderetur, quamvis ad doctrinam reli-
gionis ista non pertineant, tamen ausus ejus sacrile-
gos fuisse satis emineret ; cum ea non solum ignorata,
sed etiam falsa, tam ² vesana superbia vanitate diceret,
ut ea tanquam divinae personae tribuere sibi niteretur.
9. Cum enim audio christianum aliquem fratrem,
ilum aut illum, ista nescientem, et aliud pro alio
sentientem, patienter intueor opinantem hominem;
nec illi obesse video, cum de te, Domine creator
omnium, non credat indigna, si forte situs et habi-
tus creatures corporalis ignoret. Obest autem si hoc
ad ipsam doctrina: pietatis formam pertinere arbitre-
tur, et pertinacius afﬁrmare audeat quod ignorat.
Sed etiam talis inﬁrmitas in ﬁdei cunabulis a charitate
matre sustinetur, donec assurgat novus homo in virum
perfectum, et circumferri non possit omni vento doctri-
ne (Ephes. 1v,l3, 14). Iuillo autem quidoctor, quiau—
ctor, qui dux et princeps eorum quibus illa suaderet,
ita ﬁeri ausus est, ut qui eum sequerentur, non quem-
libet hominem, sed Spiritum tuum sanctum se sequi
arbitrarentur; quis tantam dementiam, sicubi falsa
dixisse convinceretur, non detestandam longeque
abjiciendam esse judicaret? Sed tamen nondum li-
quido compereram utrum etiam secundum ejus verba,
vicissitudines longiorum et breviorum dierum atque
noctium, et ipsius noctis et diei, et deliquia luminum,
¹ Haec, juxta Er- Lugd. Ven. Lov. Flor. Μ.
2 Sic quatuor Mss.Angl. [Ealsqtamesana sape
et Bond. cum Mss, nonnullis, falsa tam. M.
