
i363
tiores, et sapore commodissimas judicamus.
41. An bona tria simul ubi fuerint, id est color bo-
nus et odor et sapor, ibi esse majorem boni partem
putatis? Nolite ergo ﬂores tantopere mirari atque lau-
dare, quos judicandos ad tribunal palati non potestis ad- .
mittere. Nolite portulacam saltem carnibus anteponere,
quas ab his coctis et colore et sapore et odore superatur.
Porcellus assus (hoc enim cogitis, ut de bono et de
malo, non scriptoribus et librariis, sed coquis et dul-
ciariis ministris vobiscum potius disseramus) : porcel—
lus ergo assus et colore nitidus, et odore blandus, et
sapore jucundus est : habetis perfectum divinae sub-
stantia: inbabitantis indicium; trino testimonio vos
invitat, et purgari vestra sanctitate desiderat. Inva-
dite, quid cunctamini? quid contradicere paratis?
Colore solo lenticulam ﬁmus vincit infantis, odore
solo assa offella superat mitem ac viridem ﬁcum, sa-
pore solo haedus occisus herbam, quam vivus pascitur,
vincit: inventa est etiam caro, cujus causa his simul
tribus testibus adjuvetur. Quid quaeritis amplius? aut
quid dicturi estis? Cur vos epulantes immundos fa-
ciant pulpamenta, et disputantes haec portenta non
faciant: praesertim cum solis istius radius, quem vos
certe et carnibus omnibus et frugibus anteponitis,
nec oleat, nec sapiat, sed tantummodo inter caetera
corpora, praestantia fulgentissimi coloris, emineat;
qui vos magnopere hortatur, atque adeo cogit invitos,
ut inter documenta commixti boni, nihil coloris ni-
tori praeferetis?
42. Ad illas ergo reducimini angustias, ut magis
in sanguine, et in iis quas animalium carnibus foeti-
dissimaz sed nitide colorata in vicis egeruntur, quam
in olivas foliis pallentibus partem Dei habitare fatea-
mini. Quod si dicitis, nam etiam hoc dicitis, olivae
folia, cum incenduntur, ignem emittere, in quo pras-
scntia lucis apparet; carnes autem, cum incenduntur,
non idem facere: quid de adipe respondebitis, qui
prope omnes Italas lucernas illuminat? Quid de ﬁmo
bubulo, qui est certe bovis carne sordidior, quo sic-
_ cato rustici sic utuntur ad focum, ut ejus igne facilius
nihil sit fumoque purgatius? Quid quod, si nitor et
fulgor majorem praesentiam divinas partis ostendit,
eam vos non purgatis, non consignatis, non liberatis?
Siquidem est maxime in floribus, ut omittam sangui-
nem, et innumerabilia in carne, vel ex carne simil-
lima, quos certe ﬂores habere in epulis non potestis:
qui si etiam carnibus vesceremini, squamas certe pi-
scium, et quosdam vermiculos atque muscas, quas
omnia etiam in tenebris luce propria coruscant, pul-
mentis vestris nou adhiberetis.
43. Quid igitur restat, nisi ut dicere desinatis, ha-
bere vos idoneos judices oculos, nares, palatum,
quibus divina: partis praesentiam in corporibus appro-
betis? His autem remotis, unde docebitis non modo
majorem partem Dei in stirpibus esse quam in carni-
bus, sed omnino esse aliquid ejus in stirpibus? An
pulchritudo vos movet, non quas in suavitate coloris
est, sed quas in partium congruentia? Utinam hoc es-
set. Quando enim corporibus animantium, in quorum
