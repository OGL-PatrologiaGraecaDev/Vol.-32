(Λεπρέα. x, 874. 875.)

983
diffidentia. Tum Trygetius gaudentibus verbis : Ha-
bemus, inquit, jam quod plus est, Licentium non
Academicum; eos enim ille studiosissime defendere
solebat. Haec modo, inquit, omitte quaeso, ne me hoc
vafrum quiddam et captatorium a nescio qua divina
re, quae mihi ostentare se coepit, et cui me inhiantem
suspendo, detorqueat atque disrumpat. Hic ego multo
uberius cernens abundare laztitias meas quam vel
optare aliquando ausus sum, versum istum gestiens
cirum . Sic Pater ille deum faciat, sic altus Apollo,
Incipias :
perducet enim ipse, si sequimur quo nos ire jubet,
atque ubi ponere sedem, qui dat modo augurium, no—
strisque illabitur animis (Id. Ill, 88, 89). Nec enim
altus Apollo est, qui in speluncis, iu montibus, in
nemoribus, nidore thuris pecudumque calamitate
concitatus implet insanos : sed alius profecto est, alius
ille altus veridicus, atque ipsa (quid enim verbis
ambiam ? ) Veritas: cujus vates sunt quicumque pos-
sunt esse sapientes. Ergo aggrediamur, Licenti, freti
pietate cultores, et vestigiis nostris ignem perniciosum
fumosarum cupiditatum opprimamus.
11. Jam, inquit, interroga, oro te, si possim hoc
tantum nescio quid explicare, et tuis verbis et meis.
Hoc ipsum, inqudm, mihi responde, primo unde tibi
videatur aqua ista non temere sic, sed ordine inﬂuere.
Nam quod illa ligneolis canalibus superlabitur, et du-
citur usque in usus nostros, potest ad ordinem perti-
nere. Factum est enim ab hominibus ratione utenti-
bus, ut uno ejus itinere simul et biberent et lavarent,
et pro locorum opportunitatibus consequens erat ut
ita tieret. Quod vero illa,ut dicis,folia sic inciderunt,
ut hoc quod admirati sumus eveniret; quo tandem
rerum ordine, ac non potius casu factum putabimus?
Quasi vero, inquit ille, aliter atque ceciderunt, de-
buisse aut potuisse cadere cuiquam videri potest, se-
renissime intuenti nihi posse fieri sine causa. Quid ?
jam vis persequar situs arborum atque ramorum,
ipsumque pondus quantum natura foliis imposuit?
Quid, aeris vel mobilitatem qua volitant, vel molli—
tiem qua descendunt, variosque lapsus pro affectione
caeli, pro onere, pro ﬁguris suis, caaterisque innume-
rabilibus atque obscurioribus causis, quid me attinet
quaerere? Latent ista sensus nostros, penitus latent:
illud tamen quod aggressaa‘ quastioni satis est, nescio
quomodo animum non latet, nihil ﬁeri sine causa.
Potest enim odiosuspercontator pergere quaerere, quae
causa erat ut ibi arbores ponerentur? Respondebo,
secutos esse homines uber terrm. Quid, si fructuosae
arbores non sunt, ac temere natae sunt? Et hic respon-
debo, nos parum videre ; nam temerariam, quae illas
genuit, nequaquam esse naturam. Quid plura? Aut
aliquid sine causa ﬁeri docear, aut nihil ﬁeri nisi certo
causarum ordine credite.
fljlss: plerique, Deus furiat. Tum nonnulli, sic altus Iesus
³ In Mss. δί Arnulﬂ Metensis legitur, agresti quantuni.Fortasse aptius.
