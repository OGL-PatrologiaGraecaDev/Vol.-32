931

viros eos fuisse arbitror, qui rebus nescirent nomina
imponere; sed mihi haec vocabula videntur elegisse,
et ad occultandam tardioribus, et ad signiﬁcandam
vigilantioribus sententiam suam. Quod quare et quo-
modo mihi videatur, exponam, cum prius illa discus-
sero, quas ab eis tanquam cognitionis humanae ini-
micis dicta homines putant. Itaque perlibenter ha-
beo hucusque hodie nostrum processisse sermonem,
ut satis quid inter nos quaereretur, aperteque con-
staret. Nam illi mihi videntur graves omnino ac pru-
dentes viri fuisse. Si quid est autem, quod nunc
disputabimus adversus eos erit‘, qui Academicos in-
ventioni veritatis adversos fuisse crediderunt. Et ne
me territum putes, etiam contra eos ipsos non invitus
armabor, si non occultandas sententia: sua: causa, ne
ab eis temere pollutis mentibus, et quasi profanis,
quaedam veritatis sacra proderentur; sed ex animo
illa quae in eorum libris legimus, defenderunt. Quod
hodie facerem, nisi nos solis occasus jam domum
redire compelleret. Hactenus illo die disputatum est.
DISPUTATIO TERTIA.
CAPUT XI. — Probabile quid sit.
25. Postridie autem quamvis non minus blan-
dus tranquillusque dies illuxisset, vix tamen do-
mesticis negotiis evoluti sumus. Nam magnam ejus
partem in epistolarum maxime scriptione consumpse-
ramus. Et cum jam duas boraa vix reliquae forent,
ad pratum processimus. Nam invitabat coeli nimia
serenitas, placuitque, ut ne ipsum quidem quod re-
stiterat tempus, perire pateremur. Itaque cum ad ar-
borem solitam ventum esset, et mansissemus loco:
Velim vos, inquam, adolescentuli, quoniam non est
hodie magna res aggredienda, in memoriam mihi re-
vocetis, quomodo hesterno die rogatiuncula! quae vos
turbavit, Alypius responderit. Hic Licentius : Tam
breve est, inquit, ut nihil negotii sit hoc recordari;
quam leve sit autem tu videris. Nam, ut opinor, ve-
tuit te, res cum constaret, de verbis movere quaestio-
nem. Et ego : Hoc ipsum, inquam, quid sit, quamve
habeat vim, satis animadvertistis? Videor, inquit,
mihi videre quid sit; sed quaeso, tu id paulisper expo-
nas. Nam swpe abs te audivi, turpe esse disputantibus
in verborum quaestione immorari, cum certamen
nullum de rebus remanserit. Sed hoc subtilius est,
quam ut explicandum a me debeat ﬂagitari.
26. Audite ergo, inquam, quid sit, vos. Id proba-
bile vel verisimile Academici vocant, quod nos ad
agendum sine assensione potest invitare. Sine assen-
sione autem dico, Ut id quod agimus non opinemur
verum esse, aut non id scire arbitremur; agamus ta-
men. Ut verbi causa, utrum hesterna nocte tam li-
quida ac pura, hodie tam laetus sol exorturus esset,
si nos quispiam rogaret; credo quod nos id scire ne-
garemus, diceremus tamen ita videri. Talia, inquit
Academicus, mihi videntur omnia quae probabilia vel
verisimilia putavi nominanda; quae tu si alio nomine
vis vocare, nihil repugno. Satis enim mihi est, te jam
ξ Pan, siquidem quod disputabimus, contra eos dispu-
tabimus, qui. Μ.
ί Par. Er. Ven., swpetenus probabili ratione. M.
