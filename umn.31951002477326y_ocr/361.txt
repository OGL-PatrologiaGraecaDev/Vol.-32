
699
deram in arenam animam meam, diligendo moriturum
ac si non moriturum? Maxime quippe me reparabaut
atque recreabant aliorum amicorum solatia, cum qui-
bus amabam quod pro te amabam : et hoc erat ingens
fabula et longum mendacium, cujus adulterina con-
fricatione corrumpebatur mens nostra pruriens in au-
ribus. Sed illa mihi fabula non moriebatur, si quis
amicorum meorum moreretur. Alia erant quae in eis
amplius capiebant animum : colloqui et corridere. et
vicissim benevole obsequi ; simul legere libros dulci-
loquos, simul nugari, et simul honestari ; dissentire
interdum sine odio, tanquam ipse homo secum, atque
ipsa rarissima dissensione condire consensiones
plurimas ; docere aliquid invicem, aut discere ab in-
vicem, desiderare absentes cum molestia, suscipere
venientes cum laetitia : his atque hujusmodi signis a
corde amantium et redamantium procedentibus per
os, per linguam, per oculos, et mille motus gratissi-
mos, quasi fomitibus conﬂare animos, et ex pluribus
unum facere. .
CAPUT 1X.
De humana amicitia. Beatus qui amat in Deo.
14. Hoc est quod diligitur in amicis, et si diligitur,
ut rea sibi sit humana conscientia, si non amaverit
redamantem, aut si amantem non redamaveri t, nihil
quaerens ex ejus corpore praeter indicia benevolentia.
Hinc ille luctus, si quis moriatur; et tenebrae dolo-
rum, et versa dulcedine in amaritudinem cor madi-
dum, et ex omissa vita morientium mors viventium.
Beatus qui amat te, et amicum in te, et inimicum
propter te. Solus enim nullum charum amittit, cui
omnes in illo chari sunt, qui non amittitur. Et quis est
iste, nisi Deus noster, Deus qui fecit cmlum et terram
et implet ea, quia implendo ea fecit ea? Te nemo
amittit, nisi qui dimittit : et qui dimittit, quo it, aut
quo fugit, nisi a te placido ad te iratum ? Nam ubi
non invenit legem tuam in poma sua? Et lex tua ve-
ritas, et veritas tu.
CAPUT Χ.
Labiles creaturae, nec in eis potest anima requiescere.
15. Deus virtutum, converte nos et ostende faciem
tuam et salvi erimus (Psal. Lxxxw, 4). Nam quoquo-
versum se verterit anima hominis, ad dolores ﬁgitur
alibi praeterquam in te; tametsi ﬁgitur in pulchris
extra te et extra se. Quae tamen nulla essent nisi es-
sent abs te, qua: oriuntur et occidunt, et oriendo
quasi esse incipiunt, et crescunt ut perﬁciantur, et
perfecta senescunt et intereunt : et non ¹ omnia se-
nescunt, et omnia intereunt. Ergo cum oriuntur et
tendunt esse; quo magis celeriter crescunt ut sint, eo
magis festinant ut non sint : sic est modus eorum.
- Tantum dedisti eis, quia partes sunt rerum, quae non
sunt omnes simul;sed decedendo ac succedendo
agunt omnes universum, cujus partes sunt. Ecce sic
peragitur et sermo noster per signa sonantia. Non
enim erit totus sermo si unum verbum non decedat
cum sonuerit partes suas, ut succedat aliud. Laudet
..ι Sequimur Mss. ;_in Edd. porro. sublata negatione, le-
gitur ε Etenim omnia senescunt.
