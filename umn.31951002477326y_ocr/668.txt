1313

CAPUT IV. - Homo quid.
6. Quaeramus igitur quid sit homine melius. Quod
profecto invenire difficile est, nisi prius considerato
atque discusso quid sit ipse homo. Nec nunc defini-
tionem hominis a me postulandam puto. lllud est
magis quod mihi hoc loco quarendum videtur, cum
inter omnes pene constet, aut certe, id quod satiscst,
inter me atque illos cum quibus nunc agitur hoc con-
veniat, ex anima et corpore nos esse compositos,
quid est ipse homo, utrumque horum quae nominavi,
an corpus tantummodo, an tantummodo anima.
Quanquam enim duo sint, anima et corpus, et neu—
trum vocaretur homo, si non esset alterum (nam
neque corpus homo esset, si anima non esset; nec
rursus anima homo, si ea corpus non animaretur) ;
ﬁeri tamen potest ut unum horum et habeatur homo
et vocetur. Quid ergo hominem dicimus? animam et
corpus, tanquam bigas vel centaurum? an corpus
tantum, quod sit in usu animae se regentis ; tanquam
lucernam, non ignem simul et testam, sed. testam
solam, tamen prOpter ignem appellamus? an nihil
aliud hominem quam animam dicimus, sed pr0pter
corpus quod regit, veluti" equitem non simul equum
et hominem, sed hominem solum, ex eo tamen quod
regendo equo sit accommodatus, vocamus? Difficile
est istam controversiam dijudicare; aut si ratione
facile, oratione longum est : quem laborem ac moram
suscipere ac subire non opus est. Sive enim utrum-
que, sive anima sola nomen hominis teneat, non est
hominis optimum quod Optimum est corporis; sed
quod aut corpori simul etanimae, aut soli animas
optimum est, id est optimum hominis.
CAPUT V. — Hominis optimum non quod solius cor-
poris, sed quod anima: optimum est.
7. Corporis autem si quaerimus quid optimum sit,
id certa ratio cogit fateri, per quod fit ut sese corpus
quam optime habeat. Nihil est autem omnium quae
vegetant corpus, anima melius atque praestantius. Est
ergo summumcorporisbonum,nonvoluptas ejus, non
indoloria, non vires, non pulchritudo, non velocitas,
et si quid aliud in bonis corporis numerari solet, sed
omnino anima. Nam et ista quae commemorata sunt,
praesentia sui exhibet corpori, et quod antecellit om-
nibus, vilam. Quamobrem non videtur mihi anima
esse summum hominis bonum, sive animam simul et
corpus, sive animam solam hominem dicimus. Ut
enim corporis summum bonum id invenit ratio, quod
est corpore melius, et quo ei vigor et vita praebetur :
ita sive corpus et anima, sive anima ipsa per se homo
sit, inveniendum est, si quid animam praecedit ipsam,
quod cum anima sequitur, fit in suo genere quam
potest optima. Quod si reperire potuerimus, id erit
profecto quod ambagibus remotis omnibus, summum
anima esse non potest, oportet ut aliquid aliud se-
ADHONITIO PP. BBNEDICTXNORUM.
Recognitus est (liberde Moribus Ecclesiae Catholicae) ad Mss. Vaticanum, Regium, Sorbonicos tres, Navarricos duos, \‘i-
ctorinos totidem,etmajori conventu Augustinianorum Paris. unum, adTheodericensem Optimae Βοιωβά Gemmeticensem,
Arnulfensem, Cisterciensem, Regio-Montensem, Vedastinum ; ad lectiones Belgicorum quinque a Lov. vulgatae ; ad edi-
tiones Bad. Er. Lov. et ad recentiorem Arualdi.
Comparavimus praeterea eas omnes editiones initio Retractationum et Confessionum me-
moratas.
¹ Editi Equos, quibus praeest, agit ac regit. Duodecim Mss., alit.
