1097
1098

leamus. Nam cum unum, duo, tria dicimus, nonne
quanto unum aduobus, tanto duo a tribus superantur?
1). Verissimum est. Μ. Dic jam nunc mihi, in ista
collatione quoties unum nominaverim. D. Semel.
Μ. Tria quoties? D. Semel. Μ. Quid, duo? D. Bis.
Μ. Semel ergo, et bis, et semel, quoties ﬁt in summa ‘?
D. Quater. M. Recte igitur istos tres quaternarius nu-
merus sequitur ; ei quippe tribuitur ista proportione
collatio. Quae quantum valeat, eo jam assuesce cogno-
scere, quod illa unitas quam te amare dixisti, in rebus
ordinatis hac una efﬁci potest, cujus grazcum nomen
ἀναλογία est, nostri quidam proportionem vocaverunt,
quo nomine utamur, si placet: non enim libenter,
nisi necessitate, graeca vocabula in latino sermone
usurpaverim. D. Mihi vero placet: sed perge quo in-
, tenderas. M. Faciam. Nam quid sit praportio, quan-
tumque in rebus juris habeat, et suo loco in hac disci;
plina diligentius requiremus; et quanto in eruditione
promotior eris, tanto ejus vim melius naturamque
cognosces. Sed vides certe, quod in praesentia satis
est, tres illos numeros, quorum mirabare concordiam,
sibimet in eadem connexione nisi per quaternarium
numerum non potuisse conferri. Quamobrem post
illos se ordinari, sic ut illa concordia cum his arctiore
copuletur, quantum intelligis jure impetravit ⁸ ; ut jam
non unum, duo, tria tantum; sed unum, duo, tria,
quatuor, sit amicissime copulata progressio numero-
rum. D. Omnino assentior.
24. Μ. At caetera intuere, ne arbitreris nihil habere
proprium quaternarium numerum, quo reliqui omnes
numeri careant, quod valeat ad istam connexionem
de qua loquor, ut ab uno usque ad quatuor certus sit
numerus, et pulcherrimus progrediendi modus. Con-
venerat quippe inter nos superius, tunc ex pluribus
unum aliquid maxime ﬁeri, cum extremis media, et
mediis extrema consentiunt. D. Ita est. M. Cum ergo
collocamus unum et duo et tria, dic quae sint {extre-
ma, quod medium. D. Unum et tria extrema video,
duo medium. Μ. Responde nunc, ex uno et tribus
quid conﬁciatur. D. Quatuor. M. Quid? duo qui unus
in medio numerus est, num potest nisi sibi con-
ferri? Quamobrem dic etiam duo bis quid conﬁciant.
D. Quatuor. M. Ita ergo medium extremis, et medio
extrema consentiunt. Quamobrem sicut excellit in
tribus, quod post unum et duo collocantur, cum ex
uno et duobus constent ; sic excellit in quatuor, quod
post unum et duo et tria numerantur, cum constet
ex uno et tribus, vel bis duobus; quae extremorum
cum medio, et medii cum extremis, in illa quae grazce
ἀναλογία dicitur, proportione consensio est. Quod
utrum intellexeris pande. D. Satis intelligo.
25. M. Tenta ergo in reliquis numeris, utrumne
inveniatur quod quaternarii numeri proprium esse
diximus. D. Faciam. Nam si constituamus duo, tria,
quatuor, extrema collata ﬁunt sex; hoc facit et me-
dium sibi collatum: nec tamen sex, sed quinque con-
sequuntur. Rursus tria, quatuor et quinque constituo ;
extrema octo faciunt, medium quoque bis ductum: at
ι Imperavit, juxta Mss. Α et Β. Μ.
PATROL. XXXII.
