955

detulerat. Moritur Polemo, succedit ei Archesilas Ze-
nonis quidem condiscipulus, sed sub Polemonis ma-
gisterio. Quamobrem cum Zeno sua quadam de mundo,
et maxime de anima, propter quam vera philosophia
vigilat, sententia delectaretur, dicens eam esse morta-
lem, nec quidquam esse praeter hunc sensibilem mun-
dum, nihilque in eo agi, nisi corpore; nam et Deum
ipsum ignem putabat: prudentissime atque utilissime
mihi videtur Archesilas, cum illud late serperet ma-
lum, occultasse penitus Academiae sententiam, et quasi
auru m inveniendum quandoque posteris obruisse. Qu a-
re cum in falsas opiniones ruere turba sit pronior, et
consuetudine corporum omnia esse corporea facillime,
sed noxie credatur; instituit vir acutissimus atque hu-
manissimus, dedocere potius quos patiebatur male
doctos quam docere quos dociles non arbitrabatur. Inde
illa omnia nata sunt quae novae Academiae tribuuntur,
quia eorum necessitatem veteres non habebant.
39. Quod si Zeno expergefactus esset aliquando, et
vidisset neque quidquam comprehendi posse, nisi quale
ipse deﬁniebat, neque tale aliquid in corporibus posse
inveniri, quibus ille tribuebat omnia; olim prorsus
hoc genus disputationum, quod magna necessitate
ﬂagraverat, fuisset exstinctum. Sed Zeno imagine
constantiaa deceptus, ut ipsis Academicis videbatur,
nec mihi etiam non videtur, pertinax fuit: ﬁdesque
illa corporum perniciosa quoquo modo potuit pervixit
in Chrysippum, qui ei (nam maxime poterat), magnas
vires latius se diffundendi dabat; nisi ex illa parte
Carneades acrior et vigilantior superioribus caeteris
ita restitisset, ut mirer illam opinionem aliquid etiam
postea valuisse. Namque Carneades primo illam velut
calumniandi impudentiam, qua videbat Archesilam
non mediocriter infamatum, deposuit; ne contra
omnia velle dicere quasi ostentationis causa videretur:
sed ipsos proprie sibi Stoicos, atque Chrysippum con-
vellendos evertendosque proposuit.
CAPUT XVIII. — Quomodo probabile inductum ab
Academicis.
40. Deinde cum undique premeretur, si nulli
rei esset assensus, nihil acturum esse sapientem
(ο hominem mirum atque adeo non mirum! ab ipsis
enim Platonis fontibus proﬂuebat); attendit sapien-
ter quales illi actiones probarent, easque nescio qua-
rum verarum similes videns, id quod in hoc mundo
ad agendum sequeretur, veri simile nominavit. Cui
enim esset simile et perite norat, et prudenter tege-
bat, idque etiam probabile appellabat. Probat enim
bene imaginem, quisquis ejus intuetur exemplum.
Quomodo enim approbat sapiens ¹, aut quomodo simile
sequitur veri, cum ipsum verum quid sit ignoret? Ergo
illi norant, et approbabant falsa in quibus imitationem
laudabilem rerum verarum animadvertebant (Lib. 1
Βοίφ·αεί., cap. l, η. 4). Sed quia hoc tanquam profanis
nec fas, nec facile erat ostendere; reliquerunt poste-
ris, et quibus illo tempore potuerunt, signum quoddam
sententiae suae. Illos autem bene dialecticos de verbis
ι In octo Mss., Quomodo ergo nihil approbat sapiam.
² Interesse, juxta Er. Ven. M.
