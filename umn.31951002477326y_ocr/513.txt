1004

1003 DE 0RDINE,
cogitatione regerent, facerentque ire quo vellent;
tamen, eum ea moveretur, non possunt illi qui ibi-
dem eonstituti sunt non moveri. Non, ait Licentius,
animus ita est in corpore, ut corpus imperet animo.
Neque hoc ego dico, inquam: sed etiam eques non
ita est in equo, ut ei equus imperet;et tamen,
quamvis quo velit ire equum agat, equo moto mo-
veatur necesse est. Potest, inquit, sedere ipse immo-
bilis. Cogis nos, inquam, delinire quid sit moveri:
quod si potes, facias volo. Prorsus, inquit, maneat,
quasso, beneﬁcium tuum; nam manetpostulatio mea :
et ne me rursus interroges, utrum mihi deﬁnire pla-
ceat; quando id facere potuero, ipse proﬁtebor.
Quae cum dicta essent, puer de domo cui dedera-
mus id negotii, cucurrit ad nos, et horam prandii esse
nuntiavit. Tum ego: Quid sit, inquam, moveri, non
deﬁnire nos puer iste, sed ipsis oculis cogit osten-
dere. Eamus igitur, et de isto loco in alium locum
transeamus : nam nihil est aliud, nisi fallor, moveri.
Hic cum arrisissent, discessimus.
DISPUTATIO SECUNDA.
19. At ubi refecimus corpora, quoniam ccelum ob-
duxerat nubes, solito loco in balneo consedimus. At-
que ego: Concedis ergo. inquam, Licenti, nihil esse
aliud motum quam de loco in locum transitum?
Concedo, inquit. Concedis ergo, inquam, neminem
in eo loco esse in quo non fuerat, et motum non
fuisse? Non intelligo, inquit. Si quid, inquam, in alio
loco fuit dudum, et nunc in alio est, motum esse
concedis? Assentiebatur. Ergo, inquam, posset alicu-
jus sapientis vivum corpus hic modo nobiscum esse,
ut animus hinc abesset? Posset, inquit. Etiamne,
inquam, si nobiscum colloqueretur, et nos aliquid do-
ceret? Etiamsi, inquit, nos ipsam doceretsapientiam,
non illum dicerem nobiseum esse, sed secum. Non
igitur in corpore, inquam? Non, inquit. Cui ego:
Corpus illud quod careret animo, nonne mortuum fa-
tereris, cum ego vivum proposuerim? Nescio, inquit,
quomodo explicem. Nam et corpus hominis vivum
esse non posse video, si animus in eo non sit; et non
possum dicere, ubiubi sit corpus sapientis, non ejus
animum esse cum Deo. Ego, inquam, faciam, ut hoc
explices. Fortasse enim quia ubique Deus est, quo-
quo ierit sapiens, invenit Deum cum quo esse possit.
lta ﬁt ut possimus et non negare illum de loco in '
locum transire, quod est moveri; et tamen semper
esse eum Deo. Fateor, inquit, corpus illud de loco in
locum transitum facere, sed mentem ipsam nego, cui
nomen sapientis impositum est.
CAP. νη. - Quomodo ordo fueritcum malum non esset.
‘20. Nunc interim tibi cedo, inquam, ne res ob-
scurissima, et diUtius diligentiusque tractanda, im-
pediat in praesentia prepositum nostrum. Sed illud
videamus, quoniam diﬁnitum est a nobis quid sit
esse sine Deo, utrum scire possimus etiam, quid sit
esse sine Deo, quamvis jam manifestum esse arbi-
tror. Nam crede videri tibi eos qui cum Deo non
sunt, esse sine Deo. Si possent, inquit, mihi verba
suppetere, dicerem fortasse quod tibi non displiceret.
nem prudenter investigasse conjurationem Catilinae,
