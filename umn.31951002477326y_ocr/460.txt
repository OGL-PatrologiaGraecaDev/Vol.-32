
897 LIBER SECUNDUS.
persuasit, veritas manet. Semper igitur animus ma-
net, nec animus mortuus dicitur. Immortalem igitur
animum solus non absurde negat, qui superiorum
aliquid non recte concessum esse convincit.
CAPUT XIV. — Excutitur superior syllogismus.
25. Α. Jam me volo in gaudia mittere, sed duabus
aliquantum revocor causis. Nam primum me movet
quod circuitu tanto usi sumus, nescio quam ratioci-
nationum catenam sequentes, cum tam breviter totum
de quo agebatur, demonstrari potuerit, quam nunc
demonstratum est. Quare, me sollicitum facit quod
tam diu quasi ad insidiandum obambulavit oratio.
Deinde non video quomodo in animo semper sit disci-
plina, prmsertim disputandi, cum et tam pauci ejus
gnari sint, et quisquis eam novit, tanto ab infantia
tempore fuerit indoctus. Non enim possumus dicere
aut imperitorum animos non esse animos, aut esse
in animo eam quam nesciant disciplinam. Quod si
vehementer absurdum est, restat ut aut non semper
in animo sit veritas, aut disciplina illa veritas non sit.
26. R. Vides quam non frustra tantos circuitus
egerit nostra ratiocinatio. Quaerebamus enim quid sit
veritas, quod ne nunc quidem in hac quadam silva
rerum, omnibus pene callibus oberratis, video nos
investigare potuisse. Sed quid facimus? An incoepta
omittimus, et exspectamus ecquid nobis librorum
alienorum in manus incidat, quod huic quaestioni sa-
tisfaciat? Nam et multos ante nostram aetatem scriptos
esse arbitror quos non legimus: et nunc, ut nihil
quod nescimus opinemur, manifestum habemus, et
carmine de hac re scribi, et soluta oratione; et ab iis
viris quorum nec scripta latere nos possunt, et eorum
ingenia talia novimus, ut nos in eorum litteris quod
volumus, inventuros desperare non possimus: prae-
sertim cum hic ante oculos nostros sit ille, in quo
ipsam eloquentiam quam mortuam dolebamus, per—
fectam revixisse cognovimus (a). Illene nos sinet, cum
scriptis suis vivendi modum docuerit, vivendi igno-
rare naturam? Α. Non arbitror equidem et multum
inde spero, sed unum doleo quod vel erga se', vel
erga sapientiam studium nostrum non ei ut volumus,
valemus aperire. Nam profecto ille misereretur sitim
nostram. et exundaret multo citius quam nunc. Se-
curus enim est, quod sibi jam totum de animm im-
mortalitate persuasit, nec scit aliquos esse fortasse,
qui hujus ignorationis miseriam satis cognoverunt, et
quibus praesertim rogantibus non subvenire crudele
sit. Ille autem alius novit quidem pro familiaritate
ardorem nostrum, sed ita longe abest, et ita nunc
constituti sumus, ut vix ad eum vel epistolze mittendae
facultas sit (b). Quem credo jam otio Transalpino per-
fecisse carmen quo mortis metus excantatus effugiat,
et antiqua glacie duratus animae stupor frigusque
pellatur. Sed interim dum ista proveniunt, quae in
nostra potestate non sunt, nonne turpissimum est pe-
(a).Ambros_i_us, _ut videtur,_qui libros de Officiis scripsit;
et cui ad audiendum Augustinum non vacabat, ex lib. 6
Comi, cap. 2, n7. 3; et cap“. ll, n. 18.
(b) Fortean Zenobius poetices peritus, de cujus repen-
tiua'profectione lib. l de Ordine; cap. 7. n. 20.
¹ Induobus Mss., aut veritatem non esse.
