l 247

Sensum scilicet. Α. Quare? E. Quia melius est id
quod etiam vivit, quam id quod tantum est;
t2. Α. Quid ?illum sensum interiorem, quem qui-
dem infra rationem, et adhuc nobis communem cum
bestiis superius indagavimus, dubitabisne huic sensui
praeponere quo corpus attingimus, et quem jam ipsi
corpori praeponendum esseldixisti? E. Nullo modo du-
bitaverim. A. Etiam hoc cur non dubites, volo abs te
audire. Non enim poteris dicere hunc sensum inte-
riorem jam in eo genere trium illorum esse ponen-
dum, quod etiam intelligit, sed adhuc in eo quod et
est et vivit, etiamsi intellectu caret: iste enim sensus
inest et bestiis, quibus intellectus non inest. Quae
cum ita sint, quaero cur praeponas sensum interiorem
huic sensui quo corporalia sentiuntur, cum sit uterque
in eo genere quod vivit. Sensum autem istum qui cor-
pora attingit, ideo praeposuisti corporibus, quia illa
sunt in eo genere quod tantum est, iste vero in eo
quod etiam vivit: in quo cum et ille interior repe-
riatur, cur eum meliorem putes dic mihi. Si enim
dixeris, quia ille istum sentit, non te credo inven-
turum regulam qua ﬁgere possimus ⁴, omne sentiens
melius esse quam id quod ab eo :sentitur, ne fortassis
ex hoc etiam cogamur dicere, omne intelligens melius
esse quam id quod ab eo intelligitur. Hoc enim fal-
sum est; quia homo intelligit sapientiam, et non est
melior quam ipsa sapientia. Quamobrem vide qua
causa tibi visum sit, sensum interiorem huic sensui
quo sentimus corpora, esse praeferendum. E. Quia
ἵ moderatorem et judicem quemdam hujus illum esse
cognosco. Nam et si quid huic in ofﬁcio suo defuerit,
ille tanquam debitum a ministro ﬂagitat, sicut paulo
ante disputatum est. Non enim se videre, aut non vi-
dere sensus oculi videt, et quia non videt, non potest
quid sibi desit, aut quid satis sit judicare; sed ille in-
terior, quo admonetur et anima bestia: aperire oculum
clausum, et quod deesse sentit implere. Nulli autem
dubium est eum qui judicat. eo de quo judicat esse
, meliorem. A. Cernis ergo istum etiam corporis sen-
’ sum de corporibus quodammodo judicare ? Ad illum
enim pertinet voluptas et dolor, cum vel leniter vel
aspere corpore attingitur. Nam sicut ille interior quid
desit vel satis sit oculorum sensui judicat; sic ipse
sensus oculorum quid desit ³, vel satis sit coloribus
judicat. Item sicut ille interior de auditu nostro judi- -
cat, utrum minus an sufﬁcienter intentus sit; sic judi-
cat auditus ipse de vocibus, quid earum leniter inﬂuat,
aut aspere perstrepat. Non necesse est cmteros sensus
corporis persequi : jam enim, ut opinor, animadvertis
quid velim dicere, ita scilicet sensum illum interiorem
. de istis corporis sensibus judicare, cum eorum et in.
tegritatem probat, et debitum ﬂagitat, quemadmodum
et ipsi corporis sensus de corporibus judicant, assu-
mentes in eis lenem tactum, rejicientesque contra-
rium. E. Cerno sane, et verissima esse consentio.
ξ gditj. Regulam qua ﬁdere possimus: Mss, ﬁgere:
² Regius Codex aliique duo sic habent: Nam sicut ille
interior de risu nostro'judicatulrum minusclare, an διιΪρ
denter videat ; sic visus ipse quid desit.
