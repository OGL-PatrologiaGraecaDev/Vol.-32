871

minamur. Deus per quem discimus aliena esse quae
aliquando nostra, et nostra esse quae aliquando
aliena putabamus. Deus per quem malorum escis
atque illecebris non haeremus. Deus per quem uos
res minutae non minuunt. Deus per quem melius
nostrum deteriori subjectum non est. Deus per quem
mors absorbetur in victoriam (l Cor. xv, 54). Deus
qui nos convertis qui nos eo quod non est exuis,
et eo quod est induis. Deus qui nos exaudibiles facis.
Deus qui nos munis ¹. Deusqui nos in omnem veri-
tatem inducis. Deus qui nobis omnia bona loqueris,
nec insanos facis, nec a quoquam fieri sinis. Deus
qui nos revocas in viam, Deus qui nos deducis ad
januam, Deus qui facis ut pulsantibus aperiatur
(Matth. vn, 8). Deus qui nobis das panem vitae. Deus
per quem sitimur potum, quo hausto nunquam sitia-
mus (Joan. vr, 35), Deus qui arguis saeculum de pec-
cato, de justitia, et de judicio (Id. xw, 8). Deus per
quem nos non movent qui minime credunt. Deus per
quem improbemus eorum errorem, qui animarum
merito nulla esse apud te putant, Deus per quem non
servimus infirmis et egenis elementis (Galat. ιν, 9).
Deus qui nos purgas, et ad divina prwparas praemia,
adveni mihi propitius tu.
4. Quidquid a me dictum est, unus Deus tu, tu veni
mihi in auxilium ; una aeterna vera substantia, ubi
nulla discrepantia, nulla confusio, nulla transitio,
nulla indigentia, nulla mors. Ubi summa concordia,
summa evidentia, summa constantia, summa pleni-
tudo, summa vita. Ubi nihil deest, nihil redundat.
Ubi qui gignit, et quem gignit unum est (α). Deus cui
serviunt omnia, quae serviunt; cui obtemperat omnis
bona anima. Cujus legibus rotantur poli, cursus suos
sidera peragunt, sol exercet diem, luna temperat no-
ctem : omnisque mundus per dies, vicissitudine lucis
ct noctis; per menses, incrementis decrementisque
lunaribus: per annos, veris, aestatis, autumni et hie-
mis successionibus ; per lustra, perfectione cursus so-
laris; per magnos orbes, recursu in ortus suos side
rum, magnam rerum constantiam, quantum sensibilis
materia patitur, temporum ordinibus replicationibus-
que custodit. Deus cujus legibus in aevo stantibus,
motus instabilis rerum mutabilium perturbatus esse
uon sinitur, frenisque circumeuntium saeculorum sem-
per ad similitudinem stabilitatis revocatur ; cujus le-
gibus arbitrium animos liberum est, bonisque praamia
et malis poenae, ﬁxis per omnia necessitatibus distri-
butae sunt. Deus a quo manant usque ad nos omnia
bona, a quo coercentur a nobis omnia mala. Deus su-
pra quem nihil, extra quem nihil, sine quo nihil est.
Deus sub quo totum est, in quo totum est, cum quo to-
tum est. Qui fecisti hominem ad imaginem et simili-
tudinem tuam, quod qui se ipse novit agnoscit.
Exaudi, exaudi, exaudi me, Deus meus, Domine meus,
rex meus, pater meus, causa mea, spes mea, res mea,
honor meus, domus mea, patria mea, salus mea, lux
mea, vita mea. Exaudi, exaudi, exaudi me more illo
¹ Septem Mss, unis.
fa) Vide t Retract., cap. 4, n. 3.
