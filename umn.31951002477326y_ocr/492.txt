961
(α) Μαῑιὶεὶιωοες lib. 3 Conf., c. 6.

inanissimae glorias: quod ita nihil intus plenum atque
solidum habet, ut inﬂatos sibi superambulantes suc-
crepante fragili solo demerget ac sorbeat, eisque in
tenebras revolutis, eripiat luculentissimam domum,
quam pene jam viderant?
4. Quae cum ita sint, accipe, mi Theodore, namque
adid quod desidero, te unum intueor, teque aptissi-
mum semper admiror; accipe, inquam, et quod illo-
rum trium genus hominum me tibi dederit, et quo
loco mihi esse videar, et abs te cujusmodi auxilium
certus exspectem. Ego ab usque undevigesimo anno
aetatis mem, postquam in schola rhetoris librum il-
lum Ciceronis, qui Hortensius vocatur, accepi, tanto
amore philosophiae succensus sum, ut statim ad eam
me transferre meditarer. Sed neque mihi nebulas de-
fuerunt, quibus confunderetur cursus meus; et diu,
fateor, quibus in errorem ducebar, labentia in ocea-
num astra suspexi. Nam etsuperstitio quasdam pueri-
lis me ab ipsa inquisitione terrebat: et ubi factus
erectior, illam caliginem dispuli, mihique persuasi
docentibus potius quam jubentibus esse credendum ;
incidi in homines quibus lux ista quae oculis cernitur,
inter summa et divina colenda videretur (a). Non
assentiebar, sed putabam eos magnum aliquid tegere
illis involucris, quod essent aliquando aperturi. At
ubi discussos eos evasi, maxime trajecto isto mari,
diu gubernacula mea repugnantia omnibus ventis in
mediis [luctibus Academici tenuerunt. Deinde veni in
has terras; hic septentrionem cui me crederem di-
dici. Animadverti enim et saepe in sacerdotis nostri (b),
et aliquando in sermonibus tuis, cum de Deo cogita-
retur, nihil omnino corporis esse cogitandum, neque ι- mater (a), cujus meriti credo esse omme quod vivo ;
cum de anima: nam id est unum in rebus proximum'
Deo. Sed ne iu philosophiae gremium celeriter advo- _
larem, fateor, uxoris honorisque illecebra detinebar;
ut cum haec essem consecutus, tum demum me, quod
paucis felicissimis licuit, totis velis omnibusque re-
mis in illum sinum raperem, ibique conquiescerem.
Lectis autem Platonis ί paucissimis libris, cujus te
esse studiosissimum accepi, collataquecumeis, quan-
tum potui, etiam illorum auctoritate qui divina myste-
ria tradiderunt, sic exarsi, ut omnes illas vellem
anchoras rumpere, nisi me nonnullorum hominum
existimatio commoveret (Conf. lib. 7, capp. 9, 20).
Quid ergo restabat aliud, nisi ut immoranti mihi su-
perﬂuis, tempestas qua: putabatur adversa, succurre-
ret? Itaque tantus me arripuit pectoris dolor, ut illius
professionis onus sustinere non valens, qua mihi veli-
ﬁcabam fortasse ad Sirenas, abjicerem omnia, et
optatranquillitati vel quassatam navem fissamque
perducerem.
5. Ergo vides in qua philosophia quasi in portu na-
vigem. Sed etiam ipse late patet, ejusque magnitudo
quamvis jam minus periculosum, non tamen pentitus
excludit errorem. Nam cui parti terrae, quze profecto
¹ Quinque Mss: Lectis autem Plotini.
(a Manichieoe; lib. 3 Conf., c. 6.(bi Ambrosii; lib. 6. Conf. ο. 3, n. 4.
(α) Monnica.
