
501 LIBER §EPTIMUS.
municantem, suspicarentur hominem formidanth : cum
autem viderunt et in parte Donati permanentem, et ta-
men adversus Catholicam reticentem, magis illis apparuit
contra suos silendo clamare. An vero cum voce atque ore
sano et libero staret, non erat pro vestra causa contra nos
testis idoneus Emeritus ille, ille Emeritus, inquam, et
inimicus et mutus ? (Contra Gaudentium,lib. l,n. 15). Di-
mittitur tandem Emeritus nulla affectus injuria, ut ve-
ritatis victoriam lenitas Ecclesia sane digna coronaret:
ipse autem in posterum delituit (Ibid. , n. 41). Augu-
stinus tabellas sive acta eorum, quas hac in re duode-
cimo kalendas octobris disputata fuerant, citat (Retract.
lib. 2, cap. 51) : atque ut planum omnibus faciat, ra-
tionum penuria obmutuisse Emeritum. provocat Gau-
dentium episcopum Thamugadensem, virum primariae
apud Donatistas auctoritatis, ad respondendum (Contra
Gaudentium, lib. 1, n. 15).
4. Facere non possumus, quin hic referamus
fructum longe maximum in Cmsareenses ex illo itinere
Augustini profectum. Rem ipsismet Viri sancti
verbis narrabimus. Denique, inquit ille, cum apud
Casaream Mauritania populo dissuaderem pugnam
civilem, vel potius plus quam civilem, quam Cater-
vam vocabant; neque enim cives tantummodo, verum
etiam propinqui, fratres, postremo parentes ac ﬁlii la-
pidibus inter se in duas partes divisi, per aliquot dies con-
tinuos, certo tempore anni solemni ter dimicabant; et quis-
que ut quemque poterat occidebat : egi quidem granditer,
quantum valui. ut tam crudele atque inveteratum malum
de cordibus et moribus eorum evellerem, pelleremque di-
- cendo; non tamen egisse aliquid me putavi, cum eos au-
direm acclamantes, sed cum ﬂentes viderem. Acclama-
tionibus quippe se doceri et delectari, ﬂecti autem lacry-
mis indicabant. Quas ubi adspexi, immanem illam con- ἢ
suetudinem a patribus et avis longeque a majoribus tra-
ditam, qua, pectora eorum hostiliter obsidebat, vel potius
- possidebat, devictam, antequam reipsa id ostenderent,
credidi. Moxque sermone finito, ad agendas Deo gratias
corda atque ora converti. Et ecce jam ferme octo vel am-
plius anni sunt, propitio Christo, ea: quo illis nihil tale
tentatum est (De Doctrina christiana, lib. 4, n. 53).
5. In eadem illa peregrinatione Caesareensi, aut non
multo postquam inde discessisset, epistolam de Animae
origine scripsit ad Optatum episcopum (Epist. 190).
Is angebatur circa animm originem, utrum ea per pro-
pagationem ex anima a Deo creata atque Adamo in-
dita descenderet, anve singulis hominibus singulas de
novo Deus crearet, nosse cupiens. Attamen in ulti-
mam hanc opinionem, uti videtur, concesserat; deque
eodem argumento quoddam ediderat opusculum, nec-
non litteras ad amicos quosdam suos familiarissimos
destinatas : quae cum perlata: essent Caesaream, ipsi
Augustino illic adhuc versanti traditae sunt a famulo
Dei, cui nomen Renato; qui sanctum doctorem tanto-
pere ad respondendum instigavit, ut hoc recusare,
quamvis rebus aliis tunc occupatus, nequaquam pos-
set. Videtur quoque in epistola sua optasse ipsemet
Optatus de sancti Doctoris sententia super ea re certior
fieri. Augustinum praeterea ad id induxit Muressis qui-
