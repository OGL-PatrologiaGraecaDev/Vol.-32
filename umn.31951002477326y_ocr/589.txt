1155

sentiunt. Itaque cum primum membrum in semipedes
duos et tres secueris, et secundum in duos et unum;
conjungas particulas qua in utroque pares inveneris‘,
quia et in primo membro habemus duo, et in secundo
restant duae particulae, una in tribus semipedibus de
priore membro, altera in uno de posteriore. Has
ergo et sociabiliter jungimus, quia unum cum omni-
bus habet societatem ²; et in summa unum et tria,
quatuor ﬁunt, quod est tantumdem quantum duo et
duo. Per hanc igitur sectionem etiam quinque et tres
semipedes ad concordiam rediguntur. Sed responde,
' utrum intellexeris. ι). Ita vero, et admodum probo.
CAPUT VIII. — Membra semipedum quinque et septem.
16. Μ. Sequitur ut de quinque et septem semipedi-
bus disseramus, quales sunt versus duo illi nobilis-
simi, heroicus et quem iambicum vulgo vocant,etiam
ipse senarius. Nam, Arma virumque cano, Troiae qui
primus ab oris, ita dividitur ut primum ejus membrum
sit,.4rma virumque cano, qui sunt quinque; et secun-
dum, Trojar qni primus ab oris, qui sunt septem se-
mipedes. Et, Phaselus ille quem videtis, hospites, pri-
mum membrum habet, Phasetus ille, in semipedibus
quinqua; secundum in septem, quem videtis, hos-
pites. Sed tanta illa nobilitas in lege ista equalitatis
laborat. Cum enim superioris quinque semipedes in
duos et tres diviserimus, posteriores autem septem in
tres et quatuor ; congruent sibiquidem particulae terno-
rum semipedum : sed si duae reliqua: ita convenirent,
ut una earum constaret uno semipede, alia quinque;
conjungerentur lege illa qua unum cum omnibus nu-
meris conjungi potest, et in summa sex ﬁerent,quod
sunt etiam tres et tres : nunc vero quia duo et qua-
tuor inveniuntur,summam quidem reddent senariam;
sed nullo aequalitatis jure tantum valent duo quantum
quatuor, ut in hujuscemodi quasi necessitudine copu-
lentur. Nisi forte quis dixerit satis esse ad aliquam
regulam parilitatis, quod ut tres et tres, ita duo et
quatuor sex ﬁunt. Cui rationi repugnandum non arbi-
tror : est enim et haec aliqua inqualitas. Sed illud
nollem ut majore congruentia quinque et tres quam
quinque et septem semipedes convenirent. Non enim
tantum nomen est illius versus quantum istorum; et
vides in illo non modo tantam summam inventam
collatis uno et tribus, quanta est in duobus et duo-
bus; sed etiam multo concordiores partes esse, cum
junguntur unum et tria, propter illam unius cum cae-
teris omnibus numeris amicitiam, quam cum duo et
quatuor copulantur, sicut in istis est. An tibi aliquid
obscurum est? D. Nihil prorsus. Sed nescio quomodo
me offendit, quod isti senarii cum sint celebratiores
caeteris generibus, et principatum quemdam in versi-
bus habere dicantur, aliquid in membrorum concor-
dia minus habent, quam illi fama: obscurioris versus.
M. Bono animo esto : nam ego tibi tantam in illis os-
tendam concordiam, quantam soli ex omnibus habere
meruerunt, ut videas, non injuria eos esse praelatos.
1 Sic Vatic. : Conjungens particulas, quas ab utraque
parte inveneris. Μ.
² Consocietatem, juxta Vatic. M.
