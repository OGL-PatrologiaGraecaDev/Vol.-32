1031

qui vivit, fallitur nemo. Non igitur falsitas interim' e
ι animum potest. Quod si hinc non potest quae contra-
ria veritati est, auferre animo animum esse, quod
ei veritas dedit (ita enim est invictissima veritas) ;
quid aliud invenietur, quod auferat animo id quod ’ st
animus? Nihil profecto: nam nihil est contrario
valentius ad id auferendum, quod ﬁt ab ejus contrario.
CAPUT XII. — Vcritati a qua est animus quod est,
quatenus ipsa est nihil contrarium.
19. At si veritati contrarium ita quaeramus, non in
-quantum veritas est, sed in quantum summe maxime-
que cst, quanquam in tantum est idipsum in quantum
est veritas : siquidem veritatem eam dicimus qua vera
sunt omnia in quantumcumque sunt, in tantum autem
sunt in quantum vera sunt: tamen nullo modo id de-
fugerim, quod mihi evidentius suffragatur. Nam si
nulla essentia in quantum essentia est, aliquid :habet
contrarium, multo minus habet contrarium prima
illa essentia, quae dicitur veritas, in quantum essentia
est. Primum autem verum est. Omnis enim essentia
non ob aliud essentia est, nisi quia est. Esse autem
non habet contrarium, nisi non esse: unde nihil est
essentia: contrarium. Nullo modo igitur res ulla
esse potest contraria illi substantia, quae maxime ac
primitus est. Ex qua si habet animus idipsum quod
est (non enim aliunde hoc habere potest, qui ex se
non habet, nisi alr illa re quae illo ipso est animo prae—
stantior), nulla res est qua id amittat, quia nulla res
ei rei est contraria qua id habet; et propterea esse
non desinit. Sapientiam vero, quia conversione habet
ad id ex quo est, aversione illam potest amittere.
Conversioni namque aversio contraria est. Illud vero
quod ex eo habet cui nulla res est contraria, non est
unde possit amittere. Non igitur potest interire.
CAPUT XIII. — Animus nec in corpus convertitur.
20. IIic forte oboriatur nonnulla quaestio, utrum
sicut non interit animus, ita nec in deteriorem com-
mutetur essentiam. Videri enim cuipiam potest, ne-
que injuria, id effectum esse ratiocinatione hac, ut
animus ad nihilum non possit pervenire, converti au-
tem in corpus forsitan possit. Si enim quod erat ante
animus, corpus fuerit effectum, non utique omnino
non erit. Sed hoc ﬁeri non potest, nisi aut ipse id
velit, aut ab alio cogatur. Nec continuo tamen animus,
sive ipse id appetierit, sive coactus fuerit, poterit
corpus esse. Illud enim sequitur ut, si sit, velit
aut cogatur. At illud non sequitur ut, si velit aut
cogatur, sit. Nunquam autem volet: nam omnis ejus
appetitus ad corpus, aut ut id possideat, est, aut ut
viviticet aut ut quodammodo fabricetur, aut quolibet
pacto ei consulat. Nihil autem horum ﬁeri potest, si
non sit corpore melior. At si erit corpus, melior cor-
pore profecto non erit. Non igitur corpus esse volet.
Neque ullam rei hujus certius argumentum est, quam
cum seipsum hinc interrogat animus. Ita enim facile
comperit appetitum se non habere, nisi agendi ali-
quid, aut sciendi, aut sentiendi, aut tantummodo
vivendi in quantum sua illi potestas est.
2t. Si autem cogitur corpus esse, a quo tandem
uuen er.
quenter.
