1069
10⁵70

ut eam lateat corporis passio, si non ibi jaceat, ubi
passio ipsa contingit?
60. E. Multum me movet ista conclusio, et ita
multum ut omnino stupeam, et non solum quid re-r
spondeam, sed prorsus ubi sim non inveniam. Quid
enim dicam? sensum non esse, cum corporis passio
per seipsam non latet animam ? quid erit aliud, si hoc
non est? Oculos nihil pati cum videmus? absurdissi-
mum est. Eos ibi pati ubi sunt? at seipsos non vi-
dent ¹, nec ubi sunt quidquam est praeter ipsos. Non esse
oculis animam potentiorem, cum eadem sit istorum
potentia ? nihil est dementius. An hoc dicendum est,
potentius esse ibi pati, ubi quidque sit, quam ubi non
sit? sed si hoc verum esset, non esset prestantior
visus caeteris sensibus. Α. Quid quod ictum aliquem,
vel incidens quidpiam, vel humoris perturbationem
cum ibi patiantur oculi ubi sunt ; neque hoc animam
latet, nec ista passio visus, sed tactus vocatur: et
tamen talia pati oculus posset etiam in exanimo cor-
pore, quamvis deesset anima quam passio non la-
teret; illud autem quod pati non potest oculus, nisi
adsit anima, id est quod videndo patitur, hoc solum
ibi patitur, ubi non est? Ex quo cui non videatur,
nullo loco animam contineri? Siquidem oculus, quod
est corpus, id tantum non loco suo patitur, quod nun-
quam sine anima pateretur.
61. E. Quid igitur faciam, quaeso te? Nonne istis
rationibus conﬁci potest, animas nostras non esse in
corporibus? quod si ita est, nonne ubi sim nescio?
Quis enim mihi eripit, quod ego ipse anima sum? Α.
Ne perturbere, ac magis bono animo facito sis. Ista
enim cogitatio et consideratio ad nosmetipsos nos
invitat, et quantum licet avellit a corpore. Quod autem
tibi visum est, non esse animam in corpore viventis
animantis, fquanquam videatur absurdum, non tamen
doctissimi homines, quibus id placuerit, defuerunt,
neque nunc arbitror deesse: sed, ut ipse intelligis,
res est subtilissima, et ad quam cernendam mentis
acies satis purganda est. Nunc attende potius quid
aliud afferas, quo convincas animam vel longam vel
latam esse, vel quid ejusmodi : nam illud argumentum
tuum de tangendi sensu, sentis non attingere veri-
tatem, nec valere aliquid, ut eam per totum corpus
tanquam sanguinem diffusam esse convincat : aut si jam
quod afferas nhil habes, videamus quae restant.
CAPUT XXXI. — Vermiculi secti partes moventur. An
argumentum sit animae per totum corpus extemae.
62. E. Nihil haberem fortasse, nisi recordarer quan-
tum pueri mirari soleremus palpitantes lacertarum cau-
das amputatas a caetero corpore ; quem motum sine
anima ﬁeri nullo modo mihi persuadere possum: ne-
que quo pacto ﬁat, ut nullum sit animze spatium, quan-
do praecidi etiam cum corpore potest, intelligo. A.
Possem respondere aerem et ignem, quae duo per ani-
mae praesentiam tenentur in corpore terreno et humi-
do, ut omnium quatuor ﬁat contemperatio, dum post
1 In hactenus editis: Absurdissimum est eos ibi pati ubi
sunt. utseipsos non uideant ,- excepto tamen Bad., qui prope
accedit ad'Mss. lectionem, quam hic restituimus.
