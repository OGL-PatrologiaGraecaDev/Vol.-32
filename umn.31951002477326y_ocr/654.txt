1285

videamus ignibus, quantum ad corpus attinet, con-
cremari ; non hoc vocamus poenam peccati, sed for-
titudinis et patientiae documentum, eumque magis
diligimus, cum foedissima corruptio corporea membra
ejus absumat, quam si nihil hujusmodi pateretur;
miramur quippe animi naturam mutabilitate corporis
non mutari. At vero crudelissimi latronis membra
cum tali supplicio conﬁci aspicimus, approbemus or-
dinem legum. Ornant ergo ambo illa tormenta ; sed
ille merito virtutis, iste peccati. At si postillos ignes,
vel etiam ante illos, optimum virum illum commuta-
tum ad congruentiam ccelestis habitationis ad sidera
videremus attolli, utique leetaremur. Si autem scele-
ratum latronem, sive ante supplicium, sive post sup~
plicium, cum eadem malitia voluntatis ad sedem hono-
ris sempiternam levari videremus in coelum, quis non
offenderetur? Ita ﬁt ut inferiores creaturas ambo
ornare potuerint, superiores autem unus illorum. Ex
quo admonemus advertere, mortalitatem carnis hujus
et primum hominem ornasse, ut peccato poena con—
grueret, et Dominum nostrum,ut a peccato misericor-
dia liberaret. Non autem sicut justus potuit in ipsa
justitia permanens corpus habere mortale ; ita iniquus
potest, duminiquus est, ad immortalitatem peraenire
sanctorum, scilicet sublimem et angelicam ; non eorum
angelorum, de quibus Apostolus ait, Nescitis quia
angelos sumus iudicaturi (l Cor. v1, 3) ; sed eorum de
quibus Dominus ait, Et erunt aequales Angelis Dei
(Luc. xx, 36). Qui enim aequalitatem Angelorum desi-
derant proptas inanem gloriam suam, non ideo volunt
aequales esse Angelis, sed Angelos sibi. Itaque in tali
voluntate perseverantes, aequabuntur supplicio prae-
varicatoribus angelis, potestatem suam potius quam
Dei omnipotentis diligentibus. Talibus enin ad sini-
stram constitutis, quia non quaesierunt Deum per
humilitatis januam, quam in seipso Dominus Jesus
Christus ostendit, et immisericorditer superbeque
vixerunt, dicetur, Ite in ignem aeternum, qui praepara-
tus est diabolo et angelis ejus (Matth. xxx, 41).
CAPUT X. — Quo jure diabolus possederit hominem,
et quo jure Deus hunc liberarii.
29. Cum enim duae sint origines peccatorum, una
spontanea cogitatione, alia persuasione alterius quo
pertinere arbitror quod Propheta dicit : Ab occultis
meis munda me. Domine, et ab alienis parce servo tuo
(Psal. xvm, l3, lli): utrumque voluntarium est qui-
dem. Nam sicut propria cogitatione non peccat invitus,
ita dum consentit male suadenti, non utique nisi vo-
luntate consentit : sed tamen gravius est, bon solum
nullo suadente propria cogitatione peccare, sed ctiam
peccandum alteri per invidentiam dolumque suadere,
quam ad peccandumalterius suasione traduci. Servata
est ergo in utroque peccato justitia Domini punientis.
Nam et'illud appensum est aequitatis examine, ut nec
ipsius diaboli potestati negaretur homo, quem sibi
male suadendo subjecerat. Iniquum enim erat ut ei
quem ceperat, non dominaretur. Nec ﬁeri ullo modo
potest ut Dei summi et veri perfecta justitia, quae
usquequaque portenditur, deserat etiam ordinandas
bere deﬁcias.
