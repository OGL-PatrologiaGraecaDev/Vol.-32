119

sub idem tempus edidit. Et cum Monnica mater paulo
post ejus Baptismum ex hac vita migravit, nondum
trigesimum et tertium aetatis annum exegerat (Conf.
lib. 9, cap. tl, η. 28). His ita constitutis conﬁcitur,
cum trigesimo secundo aetatis sua: anno exeunte fuisse
conversum; anno autem trigesimo tertio baptizatum,
octo aut novem post conversionem mensibus. cum
Baptisma in Paschali solemnitate susceperit. Jam au-
tem Possidius annos eum sex et septuaginta natum
obiisse tradit (Possidius, in Vita Augustini, c. 3t):
nullusque in dubium revocat ejus obitum in quintum
kalendas septembris anni quadringentesimi tri gesimi,
juxta Prosperi chronicon incidisse. Illum igitur natum
fuisse oportet idibus novembris anni trecentesimi quin—
quagesimi quarti; conversum mense augusto anni tre-
centesimi octogesimi sexti; baptizatum vero Paschate
anni trecentesimi octogesimi septimi, octavo kalendas
maii. Eo enim anno Pascha septimo kalendas maii cele-
brandum esse docuerat Ambrosius (Ambros. , Epist. ad
Emilium). Nullam haecce chronologia controversiam
admitteret, nisi Augustinus matrem suam tum ex hac
vita migrasse diceret, cum ipse Africam repetens, se
ad Ostia Tiberina navigationi instauraret {Conf. lib. 9,
cap. 8, η. 17; cap. l0, η. 23). Constat enim, hinc
quidem, obiisse illam, ut diximus, trigesimum et ter-
tium astatis annum agente Augustino ; hoc est, juxta
calculum nostrum, ante idus novembres anni trecen-
tesimi octogesimi septimi. Illinc autem certum habe-
mus, Augustinum non repetiisse Africam nisi post
necem Maximi tyranni (Contra Litteras Petitiam‘, η. 30),
qui mense julio exeunte, vel augusto anni trecentesimi
octogesimi octavi interfectus est.
2. Difﬁcultas duo ista conciliandi doctissimos quos-
que in diversas opiniones distrahit. Quidam enim no-
lunt a Possidio, cum Augustinum annos septuaginta
sex vixisse scribit, ipsius annos per consulatus nu-
merari; et pro primo anno sumi temporis spatium
- quod ab idibus novembris ad kalendas januarias, ac
pro ultimo anno, id quod a kalendis januariis ad
quintum kalendas augusti extenditur. Sic Augustinum
natum esse contendunt idibus novembris anni trecen-
tesimi quinquagesimi quinti; conversum anno trecen-
tesimo octogesimo septimo, baptizatum anno trecen-
tesimo octogesimo octavo; et re ipsa vixisse annos,
non septuaginta sex, sed septuaginta quatuor, adje-
ctis super novem aut decem mensibus. Volunt alii Au-
gustinum in libro sive contra Academicos tertio, sive
Soliloquiorum primo, annos suos tantum absolutos,
non autem inchoatos numerare. Sic eum natum esse
anno trecentesimo quinquagesimo quarto, conversum
porro non fuisse nisi anno trecentesimo octogesimo
septimo, nec baptizatum nisi anno trecentesimo octo-
gesimo octavo, trigesimo tertio aetatis expleto, hoc
est, trigesimo quarto inchoato. Utraque haec Opinio
profecto vim infert :verbis Augustini aut Possidii; ut
dicere cogamur Possidium, qui una cum Augustino
quadraginta annorum tempus traduxit, quique ipsius
atatem ab eo solo acceperat, illam tamen aliter ac
ipsum Augustinum computavissc. Nec enim Augusti-
videtur ad munus diligentiamque historici spectare,
