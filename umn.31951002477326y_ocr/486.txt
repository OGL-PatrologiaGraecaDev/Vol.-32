949
950

ejus manet in intellectu, etiamsi pars animi caetera id
quod accepit a sensibus velut in somnis imaginatur.
CAPUT XIII. — Multa percipi in dialectica.
29. Restat dialectica, quam certe sapiens bene
novit, nec falsum scire quisquam potest. Si vero
eam nescit, non pertinet ad sapientiam ejus cognitio,
sine qua esse sapiens potuit; et superﬂuo utrum vera
sit, possitve percipi, quaerimus. Hic fortasse aliquis
mihi dicat : Soles prodere tu stulte, quid noveris : an
de dialectica nihil scire potuisti? Ego vero plura quam
de quavis parte philosophiae. Nam primo omnes illas
propositiones, quibus Supra usus sum, veras esse ista
me docuit. Deinde per istam novi alia multa vera.
Sed quam multa sint, numerate, si potestis. Si qua-
tuor in mundo elementa sunt, non sunt quinque. Si
sol unus est, non sunt duo. Non potest una anima et
mori et esse immortalis. Non potest homo simul et
beatus, et miser esse. Non hic et sol lucet, et nox est.
Aut vigilamus nunc. aut dormimus. Aut corpus est,
quod mihi videre videor, aut non est corpus. Haec et
alia multa, quae commemorare longissimum est, per
istam didici vera esse, quoquo modo sese habeant
sensus nostri, in se ipsa vera. Docuit me ί, si cujus
corum quae per connexionem modo proposui pars an-
tecedens assumpta fuerit, trahere necessario id quod
annexum est. Ea vero quae per repugnantiam veldis-
iunctionem a me sunt enuntiata, hanc habere natu—
ram, ut cum auferuntur caetera, sive unum, sive plura
sint, restet aliquid quod eorum ablatione ﬁrmetur.
Docuit etiam me, cum de re constat, propter quam
verba dicuntur, de ;verbis non debere contendi : et
quisquis id faciat, siimperitia faciat, docendum esse; si
malitia, deserendum :si doceri non potest, monendum
ut aliquid aliud potius agat, quamtem‘pus in superﬂuis
operamque consumat;si non obtemperat,negligendum.
De captiosis autem atque fallacibus ratiunculis breve
praeceptum est : si male concedendo inferuntur, ad ea
quae concessa sunt esse redeundum . Si verum falsumque
in una conclusione confligunt, accipiendum inde quod
intelligitur,quod explicari non potest relinquendum. Si
autem modus in aliquibus rebus latet penitus hominem,
scientiam ejus non esse quaerendam. Haec quidem ha-
beo a dialectica, et alia multa quae commemorare non
est necesse. Neque enim debeo ingratus existere. Ve-
rum ille sapiens aut haec negligit, aut si profecto dia-
lectica ipsa scientia veritatis est, sic illam novit ut
istorum mendacissimam calumniam : Si verum est,
falsum est; si falsum est, verum est : contemnendo,
et non miserando fame enecet ³. Hac de perce-
ptione satis esse propterea puto, quia de assen-
tiendo cum dicere ccepero. tota ibi rursum causa ver-
sabitur.
CAPUT XIV. — Sapientem oportet sapientia: saltem
assentiri.
30. Iam ergo ad eam partem veniamus, in qua
duditare adhuc videtur Alypius. Et primo idipsum
ί Lov., in se, Ipsa. vero docuit me.
⁵ Am. 'Er. et' Lév. omittunt fame. Mss. quatuor, et non
miseranda fama. Sed __verius alii npvem, et non mise-
haec fame' enecet ε quibus accedit Bad.
