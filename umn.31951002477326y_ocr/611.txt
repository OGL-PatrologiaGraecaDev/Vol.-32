1119

Videtur ergo mihi loquendo nos aut verba ipsa signare
verbis, aut alia signa, velut gestum cum dicimus aut
litteram; nam his duobus verbis quae signiﬁcantur,
nihilominus signa sunt: aut aliquid aliud quod signum
non sit, velut cum dicimus, Lapis; hoc enim verbum
signum est, nam signiﬁcat aliquid, sed id quod eo si-
gniﬁcatur, non continuo signum est: quod tamen
genus, id est cum verbis ea quae signa non sunt signi-
ﬁcantur, non pertinet ad hanc partem quam discutere
proposuimus. Suscepimus enim considerare illud,
quod signis signa monstrantur, et partes in eo duas
comperimus, cum aut eadem aut alia signa signis do-
cemus vel commemoramus: an non tibi videbus ? Ad.
Manifestum est. ’
8. Aug. Dic ergo signa quae verba sunt, ad quem
sensum pertineant. Ad. Ad auditum. Aug. Quid gestus?
Ad. Ad visum. Aug. Quid, cum verba scripta inve-
nimus? num verba non sunt, an signa verborum
verius intelliguntur? ut verbum sit quod cum ali-
quo signiﬁcatur articulata voce profertur; vox au-
tem nullo alio sensu quam auditu percipi potest:
ita ﬁt'ut cum scribitur verbum, signum ﬁat oculis,
quo illud quod ad aures pertinet, veniant in mentem.
Ad. Omnino assentior. Aug. Id quoque te arbitror
assentiri, cum dicimus, Nomen, signiﬁcare nos ali-
quid. Ad. Verum est. Aug. Quid tandem ? Ad. Id sci-
licet quod quidque appellatur, velut Romulus, Roma,
virtus, ﬂuvius, et innumerabilia caetera. Aug. Num ista
quatuor nomina nullas res signiﬁcant?Ad. Imo aliquas.
Aug. Num nihil distat inter haec nomina, et eas res
qum his signiﬁcantur ? Ad. Imo plurimum. Aug. Vel-
lem abs te audire, quidnam id sit. Ad. Hoc vel in
primis, quod hinc signa sunt, illa non sunt. Aug. Pla-
cetne appellemus signiﬁcabilia ea quae signis signi-
ﬁcari possunt et signa non sunt, sicut ea quae. videri
possunt, visibilia nominamus, ut de his deinceps com-
modius disseramus ? Ad. Placet vero. Aug. Quid τ illa
quatuor signa qua: paulo ante pronuntiasti, nullone
alio signo signiﬁcantur? Ad. Miror quod jam mihi exci-
dissqarbitraris, quod ea quae scribuntur, eorum quas
voce proferuntur, signorum signa esse comperimus.
Aug. Dic inter ista quid distet? Ad. Quod illa visibilia
sunt, haec audibilia. Cur enim et hoc nomen non
admittas, si admisimus signiﬁcabilia? Aug. Prorsus
admitto, et gratum habeo. Sed rursus quaero, quatuor
hzec signa nullone alio signo audibili signiﬁcari queant,
ut visibilia recordatus es? Ad. Hoc quoque recentius
dictum recordor. Nam nomen responderam signiﬁcare
aliquid, et huic signiﬁcationi quatuor ista subjeceram ;
et illud autem et haec, si quidem voce proferuntur,
audibilia esse cognosco. Aug. Quid ergo inter audibile
signum et audibilia signiﬁcata, quae rursus signa sunt,
interest? Ad. Interillud quidem quod dicimus, Nomen,
et haec quatuor quae signiﬁcationi ejus subjecimus,
hoc distare video, quod illud audibile signum est si-
gnorum audibilinm : haec vero audibilia quidem signa.
sunt, non tamen signorum, sed rerum partim visi-
bilium, sicut est Romulus, Roma, ﬂuvius; partim
intelligihilium, sicut est virtus.
nam cum dicimus, Signum, non solum signa caetera
