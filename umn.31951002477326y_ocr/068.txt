114

H3
Alypium Pontitianus quidam civis noster in quantum
Afer, prxclare in palatio militans : nescio quid a nobis
volebat. Et consedimus ut colloqueremur, et forte supra
mensam lusoriam quae ante nos erat, attendit codicem, tu-
lit. aperuit, invenit apostolum Paulum, inopinate sane :
putaverat enim aliquid de libris, quorum professio me
conterebat: Tum vero arridens meque intuens, gratula-
torie miratus est quod eas et solas prae oculis meis litte-
ras repente comperisset. Christianus quippe et ﬁdelis erat,
et saepe tibi Deo nostro prosternebatur in ecclesia crebris
et diuturnis orationibus. Cui ego cum iudicassem illis me
Scripturis curam maximam impendere, ortus est sermo
ipso narrante de Antonio Egyptio monacho, cujus no-
men excellenter clarebat apud servos tuos; nos autem
usque in illam horam latebat. Quod ille ubi comperit,
immoratus est in eo sermone, insinuans tantum virum
ignorantibus, et admirans eamdem nostram ignoran-
tiam. Stupebamus autem audientes tam recenti memoria,
et prope nostris temporibus testatissima mirabilia tua in
fide recta et catholica Ecclesia. Omnes mirabampr : et
nos, quia tam magna erant; et ille, quia inaudita nobis
erant. Inde sermo ejus devolutus est ad monasteriorum
greges, et mores suaveolentix tuae, et ubera deserta eremi,
quorum nos nihil sciebamus. Et erat monasterium Me-
diolani plenum bonis fratribus, extra urbis mania sub
Ambrosio nutritore; et non noveramus. Pertendebat ille
et loquebatur adhuc, et nos intenti tacebamus. Unde
incidit ut diceret, nescio quando se et tres alios contu-
bernales suos, nimirum apud Treveros, cum Imperator
pomeridiano Circensium spectaculo teneretur , exisse
deambulatum in hortos muris contiguos; atque illic ut
forte combinati spatiabantur, unum secum seorsum, et
alios duos itidem seorsum pariterque digressos : sed illos
vagabundos irruisse in quamdam casam, ubi habitabant
quidam servi tui, spiritu pauperes, qualium est regnum
ctelorum (Matth. ν, 3), et invenisse ibi codicem in quo
scripta erat vita Antonii. Quam legere ccepit unus eorum,
et mirari, et accendi, et inter legendum meditari arri-
pere talem vitam, et relicta militia saeculari servire tibi :
erant autem ex eis quos dicunt Agentes in rebus. Tunc
subito repletus amore sancto et sobrio pudore, iratus
sibi conjecit oculos in amicum, et ait illi : Dic. quxso
te, omnibus istis laboribus nostris quo ambimus perve-
nire? quid quxrimus ? cujus rei causa militamus? Ma-
jorne esse poterit spes nostra in palatio. quam ut amici
Imperatoris simus? Et ibi quid non fragile, plenumque
periculis ? Et per quot pericula pervenitur ad grandius
periculum? Et quando istuc erit? Amicus autem Dei, si
voluero, ecce nunc ﬁo. Dixit hoc, et turbidus parturi-
tione novx vita, reddidit oculos paginis, et legebat, et
mutabatur intus ubi tu videbas, et exuebatur mundo
mens ejus, ut mox apparuit. Namque dum legit et volvit
ﬂuctus cordis sui, infremuit aliquando, et discrevit,
decrevitque meliora; jamque tuus, ait amico suo : Ego
jam abrupi me ab illa spe nostra, et Deo servire statui;
et hoc ex hora hac, in hoc loco aggredior. Te si piget imi-
tari, noli adversari. Respondit ille, adhxrere se socium
tantae mercedis tantxque militiae. Et ambo jam tui xdi-
ﬁcabant turrim sumptu idoneo relinquendi omnia sua,
