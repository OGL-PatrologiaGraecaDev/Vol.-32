221

tionem (Confessionum lib. 1O cap. 31, n. 46). Illius
convivis praﬁxus erat poculorum numerus : et si quis
clericorum ejus jurasset, unam de statutis potionem
perdebat (Possidius, in Vita August., c. 25). Coch-
learibus argenteis utebatur; verum catera vasa,
quibus cibi mensa inferebantur, vel testea, vel lignea,
vel marmorea erant: non tamen ex necessitate atque
inopia, sed ex spontanea paupertatis ac modestia stu-
dio (lbid., c. 22). Cum semper hospitalitatem coluis-
set, plurimos ad mensam suam peregrinos adhibebat
(Ibid). Et reapse ab hoc ofﬁcio quibusque venientibus
ac transeuntibus exhibendo, sine detrimento charita-
tis qua ab episcopo exigitur, eximere se non poterat
(Serm. 355, n. 2). Eamdem humanitatem in recipien-
dis etiam ignotis hospitibus exercebat, hoc axioma se-
cutus : Longe satius esse malum hominem excipere ,
quam bonum excludere, dum cavemus ne recipiatur
malus (Epist. 38, η. 3). Id tamen ordinem ab eo con-
stitutum minime perturbabat. In ipsa mensa magis
lectionem vel disputationem, quam epulationem po-
tationemque diligebat ; et contra pestilentiam humana
consuetudinis, in ea ita scriptum habebat :
Quisquis amat dictis absentum rodere vitam,
Hanc mensam indignam noverit esse sibi.
Et ideo omnem convivam a superiluis et noxiis fabu-
lis et detractionibus sese abstinere debere admonebat.
Nam et quosdam suos familiarissimos coepiscopos il-
lius scriptura oblitos, et contra eam loquentes, tam
aspere aliquando reprehendit commotus, ut diceret
aut delendas esse illos de mensa versus, aut se de
media refectione ad suum cubiculum surrecturum.
Quod ego, ait Possidius, et alii qui illi, mensae inter-
fuimus, ea-perti sumus (Possidius, in Vita August,
c. 27).
5. Victum sibi labore manuum non comparabat,
cum neque per adversam valetudinem id exsequi
posset, neque per occupationes assiduas, quibus eum
Ecclesia sua cura sine ulla intermissione implicabat
(Epist. 126, n. 10). Quod si salva ofﬁcii sui ratione
id prastare potuisset, certis quotidie horis, quantum
in bene moratis monasteriis constitutum est, aliquid
manibus operari, et caeteras horas ad legendum et
orandum, aut divinis Litteris vacandum liberas ha-
bere maluisset (De Opere monachorum, η. 37). Ad
istam, inquit, securitatem lotiosissimam nemo me vince-
ret. Nihil est melius, nihil dulcius, quam divinum scru-
tari, nullo strepente, thesaurum : dulce est, bonum est.
Praedicare. arguere, corripere. aediﬁcare, pro unoquo-
que satagere, magnum onus, magnum 'pondus, magnus
labor. Quis non refugiat istum laborem ? sed terret Evan-
gelium (Serm. 339, n. 4). Sic eum ofﬁcii sui ratio ad
labores alios, aliasque sollicitudines avocabat, qua
arctiorem illi et asperiorem coeli viam efﬁciebant,
quam si sese labore corporis exercuisset; quamvis
eum spes continuo gaudio perfunderet, et Christi
Domini exemplum jugum illi suum suave ac leve red-
deret.
6. Natura frigus ferre non poterat (Epist. 124,
n. 1), et tenui ac inﬁrma valetudine utebatur (Epist.
eo monasterio solum laicus, licet clericatui quodam
