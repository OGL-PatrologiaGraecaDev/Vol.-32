943

Non enim magnum negotium erit, contra communem
pestem velut Herculea quaedam postulare auxilia Cy?
nicorum. Si autem ista vilissima gloria cum his cer-
tare libeat, quod philosophanti mihi jamquidem, sed
nondum sapienti faciliore venia concedendum est;
quid habebunt quod possint refellere ? Ecce enim fa-
ciamus me atque Academicum in illas lites philoso-
phorum irruisse : omnes prorsus adsint, exponantbre—
viter pro tempore sententias suas. Quaeratur de Car-
neade quid sentiat. Dubitare se dicet. Itaque illum
singuli prmferentcasteris. Ergo omnes omnibus: ma-
gna nimirum atque altissima gloria. Quis istum nolit
imitari? etego itaque interrogatus, idem respondebo;
par erit laus. Ea igitur gloria gaudet sapiens, in qua
illi stultus aequatur ? Quid sicum etiam facile supcrat?
Nihilne agit pudor ‘I Nam istum Academicum jam de
judicio discedentem tenebo. Quippe avidior hujusmodi
victoria) stultitia est. Ergo eo retento prodam judici-
bus quod ignorant, et dicam: Ego, viri optimi, hoc
cum isto commune habeo, quod dubitat quis vestrum
verum sequatur, Sed habemus etiam proprias senten-
tias, de quibus peto judicetis. Nam mihi incertum est
quidem, quamvis audierim decreta vestra; ubi sit ve-
rum: sed ideo quod qui sit in vobis sapiens, ignoro.
Ista autem etiam ipsum sapientem negataliquid scire,
ne ipsam quidem, unde sapiens dicitur, sapientiam.
Quis non videat palma illa cujus sit? Nam si hoc ad-
versarius meus dixerit, vincam gloria; si autem eru-
bescens confessus fuerit sapientem scire sapientiam,
vincam sententia.
CAPUT IX. — Zenonis deﬁnitio discutitur.
l8. Sed ab hoc jam litigioso tribunali seceda-
mus in aliquem locum, ubi nobis nulla turba mole-
sta sit ; atque utinam in ipsam scholam Platonis, qua:
nomen ex eo dicitur accepisse, quod a populo sit se-
creta : hic jam non de gloria, quod leve ac puerile est,
sed de ipsa vita, et de aliqua spe animi beati, quan-
tum inter nos possumus, disseramus. Negant Acade-
mici sciri aliquid posse. Unde hoc vobis placuit, stu-
diosissimi homines atque doctissimi? Movit nos, in-
quiunt, deﬁnitio Zenonis. Cur, quaeso ‘? Nam si vera
est, nonnihil veri novit,qui vel ipsam novit; sin falsa,
non debuit constantissimos commovere. Sed videamus
quid ait Zeno. Tale scilicet visum comprehendi et pcr-
cipi posse. quale cum falso non haberetsigna commu-
nia. Hoccine te movit, homo Platonice, ut ut omnibus
viribus ab spe discendi studiosos retraheres, ut totum
negotium philosophandi adjuvante quodam etiam men-
tis ingesniscendo torpore desererent?
l9. Sed quomodo illum non permoveret, si et nihil
tale inveniri potest, et nisi quid tale est, percipi non
potest? hoc si ita est, dicendum potius erat, non posse
in hominem cadere sapientiam, quam sapientem ne-
scire cur vivat, nescire quemadmodum vivat, nescire
utrum vitat; postremo, quo perversius magisque de-
lirum et insanum dici nihil potest, simul et sapientem
esse, et ignorare sapientiam. Quid enim est durius,
hominem non posse esse sapientem, an sapientem
nescire sapientiam?Nihil hinc disputandum est, si res
