343

Nolam ad sancti Felicis tumulum ire jussit; propterea
quod ibi certius, quam usquam, per Paulinum resci-
retur, quid ambobus contigisset. Et ea quidem fuit Bo-
nifacii modestia, ut litteras, quae suam in Ecclesiam
dignitatem testificarentur, nullas postularet; Nola:
cum alio juxta haberi non recusans, quo utique in
loco juxta erant incogniti.
2. Res illa usquedum tecta remanserat, ei remedia
omnia sic adbibere Augustinus studuit, ut tamen gra-
vissimus cordis ejus dolor in plebis notitiam non ve-
niret; quia merito verebatur, ne hinc simul et in-
fructuose cruciarentur firmi, et periculose turbarentur
inﬁrmi; ac ipsis quoq'ue schismaticis ansa daretur
catholico populo illudendi. Factum nihilominus in-
vito illo vulgatum est, quamque animo prospexerat,
offensionem peperit; et eo quidem acerbiorem, quod
antea jactatum fuerat, Augustini clericos in crimina
nequaquam labi solitos, quemadmodum ii, quibus
manus imposuerat Proculeianus. Fuere etiam qui pe-
terent, ut Bonifacii nomen ex albo presbyterorum, quos
moris erat ad altare recitari, expungeretur : ne sci-
licet ulla Donatistis relinqueretur occasio praedicandi,
scelera apud Catholicos impunita remanere. Id vero
noluerat Augustinus : ne hoc pacto Dei, cujus ad tri-
bunal causa Bonifacii translata fuerat, judicium prae-
verteretur; neve violaretur concilii statutum, per quod
non licebat clericum, qui nondum convictus sit, a
communione suspendi, nisi judicio se sistere recu-
sasset (Concil. Carthag. 3 anni 397, cann. 7, 8). Cleri
tamen populique judicio hoc etiam permisit, si ita eis
visum fuisset expedire, ne iis quicum ad Ecclesiam
nollent accedere, quaerebant saltem quod praetexerent,
quaedam inde praeberetur probabilis excusatio : tunc
vero non ipsorum futurum esse hoc factum, sed eo-
· rum quorum causa fuerit factum; neque etiam illinc
homini, quem non iniqua conscientia de libro vivo-
rum deleverit, damni quidquam accessurum. Dum
haec ita gererentur, Hippone aberat Augustinus. Qua-
propter clero suo, senioribus, et universe plebi Ec-
clesia: Hipponensis epistolam misit, qua eos qui se-
cum infelicem illum casum moleste ferebant, quam-
vis inde multo minus quam ipse doloris caperent,
solari studet; docetque jam pridem a Christo prae-
dicta fuisse ejusmodi scandala : ipsis etiam summo-
pere cavendum esse, ne fratrem ex falsis suspicioni-
bus judicantes in diaboli laqueos incidant; quod in
Bonifacii gratiam dicit. Eos obtestatur, ne vulnera
suis ipsius vulneribus nova superaddant, ne cruciatus
augeant, ne denique dolorem dolore cumulent, deﬁ-
cieudo vel in suspicionibus falsis, vel in peccatis alie-
nis; ipsi videlicet, qui spem aliquam habent ad Deum,
pro quibus ipse continuis periculis caput objicit : quod
enim ad schismaticos attinet, qui nequitia plane dia-
bolica gaudium e tam luctuosis casibus percipiebant;
atque in Ecclesiae membris vitia quaedam investiga-
bant, unde toti illius corpori illuderent, ipsi quidem
expeditius videbatur, eos contemnere, et canum, a
quibus vulnera Lazari liugebantur, loco habere. Mo-
net Hipponenses, Deum fortassis ideo noluisse hoc
se paratum esse incendi, si aliquid mali repertum in
