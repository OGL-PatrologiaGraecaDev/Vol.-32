1237

conﬁcitur ut quisquis recte honesteque vult vivere, si
id se velle prae fugacibus bonis velit, assequatur tan-
tam rem tanta facilitate, ut nihil aliud ei quam ipsum
velle sit habere quod voluit (a). E. Vere tibi dico, vix
me contineo quin exclamem laetitia, repente mihi
oborto tam magno, et tam in facili constituto bono.
A. Atqui hoc ipsum gaudium, quod hujus boni ade-
ptione gignitur, cum tranquille et quiete atque con-
stanter erigit animum, beata vita dicitur : nisi tu putas
aliud esse beate vivere, quam veris bonis certisque
gaudere. E. Ita sentio.
CAPUT XIV. .— Cur ergo pauci evadant beati, cum
omnes esse velint.
30. Α. Recte: sed censesne quemquam hominum
non omnibus modis velle atque optare vitam beatam?
E. Quis dubitat omnem hominem velle? Λ. Cur igitur
eam non adipiscuntur omnes? Dixeramus enim atque
convenerat inter nos, voluntate illam mereri homines,
voluntate etiam miseram, et sic mereri ut accipiant:
nunc vero existit nescio qum repugnantia, et nisi di-
ligenter dispiciamus, perturbare nititur superiorem
tam evigilatam ﬁrmamque rationem. Quomodo enim
voluntate quisque miseram vitam patitur, cum omnino
nemo velit misere vivere? Aut quomodo voluntate
beatam vitam consequitur homo, cum tam multi mi-
seri sint, et beati omnes esse velint? An eo evenit,
quod aliud est velle bene aut male, aliud mereri ali-
quid per bonam vel malam voluntatem? Nam illi qui
beati sunt, quos etiam bonos esse oportet, non pro-
pterea sunt beati, quia beate vivere voluerunt; nam
hoc volunt etiam mali: sed quia recte, quod mali no-
lunt. Quamobrem nihil mirum est quod miseri homi-
nes non adipiscuntur quod volunt, id est, beatam vi-
tam. Illud enim cui comes est, et sine quo ea nemo
dignus est, nemoque assequitur, recte scilicet vivere,
non itidem volunt. Hoc enim aeterna lex illa, ad cujus
considerationem redire jam tempus est, incommuta-
bili stabilitate ﬁrmavit, ut in voluntate meritum sit;
in beatitate autem et miseria praemium atque suppli-
cium (b). Itaque cum dicimus voluntate homines esse
miseros, non ideo dicimus, quod miseri esse velint,
sed quod in ea voluntate sunt, quam etiam eis invitis
miseria sequatur necesse est. Quare non repugnat
superiori rationi, quod volunt omnes beati esse, nec
possunt; non enim volunt omnes recte vivere, cui
uni voluntati vita beata debetur: nisi quid habes ad-
versus haac dicere. E. Ego vero nihil.
CAPUT XV. — Lex aeterna, lea: temporalis in quos et
quantum valeant.
31. Sed videamus jam quomodo haec ad propositam
illam quaestionem de duabus legibus referantur. A.
Fiat: sed dic mihi prius, utrum qui recte vivere dili-
git, eoque ita delectatur, ut non solum ei rectum sit,
sed etiam dulce atque jucundum, amet hanc legem,
habeatque charissimam, qua videt tributam esse bona:
voluntati beatam vitam, malae miseram? E. Amat
omnino ac vehementer: nam istam ipsam sequens ita
(a) Vid. Retract. lib. 1, cap. 9, n. 3.
(b) Vid. ibid.
