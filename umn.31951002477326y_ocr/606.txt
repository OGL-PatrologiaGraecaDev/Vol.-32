1189

magis in unum Deum et perspicuam intenti veritatem,
ut dictum est, facie ad faciem, numeros quibus agimus
corpora,nulla inquietudine sentiemus,et gaudebimus?
Nisi forte credendum est, animam cum de iis quae
per ipsam bona sunt, gaudere possit, de iis ex quibus
ipsa bona est, non posse gaudere.
50. Sed hinc actio qua sese anima, opitulante Deo
et Domino suo, ab amore inferioris pulchritudinis
extrahit, debellans atque interﬁciens adversus se
militantem consuetudinem suam, ea victoria trium-
phatura in semetipsa de potestatibus aeris hujus, qui-
bus invidentibus et praepedire cupientibus, evolat ad
suam stabilitatem et ﬁrmamentum Deum; nonne tibi
videtur ea esse virtus quae temperantia dicitur? D.
Agnosco et intelligo. Μ. Quid porro? cum in hoc
itinere proﬁcit, jam aeterna gaudia praesentientem ac
pene prehendentem,num amissio rerum temporalium,
aut mors ulla deterret jam valentem dicere inferiori-
bus sociis : Bonum est mihi dissolvi, et esse cum Christo :
manere autem in carne, necessarium propter vos Ρ (Phi-
lipp. ι, 23, 24.) D. Sic existimo. Μ. At ista ejus
affectio qua nullas adversitates mortemve formidat,
quid aliud quam fortitudo dicenda est? D. Et hoc
agnosco. Μ. Jamvero ipsa ejus ordinatio qua nulli
servit nisi uni Deo, nulli coaequari nisi purissimis
animis, nulli dominari appetit nisi natura: bestiali at-
que corporeae, quae tandem virtus tibi csse videtur?
D. Quis non intelligat hanc esse justitiam? M. Recte
intelligis.
CAPUT XVI. — De quatuor virtutibus an et quomodo
sint in beatis.
5t. Sed illud jam quaero, cum prudentiam superius
(a) eam esse constiterit inter nos, qua intelligit anima
ubi ei consistendum sit, quo sese attollit per tempe-
rantiam, id est, conversionem amoris in Deum, quae
Charitas dicitur, et eversionem ab hoc saeculo, quam
etiam fortitudo et justitia comitantur; utrum existi-
mes cum ad suae dilectionis et conatus fructum per-
fecta sanctiﬁcatione pervenerit, perfecta etiam viviﬁ-
catione illa corporis sui, et deletis de memoria phan-
tasmatum turbis, apud Deum ipsum solo Deo vivere
coeperit, cum impletum fuerit, quod divinitus nobis
hoc modo promittitur Dilectissimi, nunc ﬁlii Dei
sumus, et nondum apparuit quid erimus. Scimus quia
cum apparuerit, similes illi erimus, quoniam videbimus
eum sicuti est (Ι Joan. 111, 2) : quaero ergo, utrum
existimes has ibi virtutes quas commemoravimus,
etiam tunc futuras. D. Non video, cum adversa prce-
terierint, quibus obluctatur, quomodo aut prudentia
ibi esse possit, qua: non eligit quid sequatur nisi in
adversis; aut temperantia, quas amorem non avertit
nisi ab adversis; aut fortitudo, quas non tolerat nisi
adversa; aut justitia, qua: non appetit aequari beatis-
simis animis, et inferiori natura: dominari, nisi in
adversis, id est, nondum assecuta idipsum quod
appetit.
5'2. Μ. Non usquequaque absurda est responsio
tua; et quibusdam doctis visum hoc esse, non nego.
(a) Cap. 13, 37.
m ur anima.
