
l 1 EPISTOLA DEDICATORIA. l2
interpellantibus praebere aditus, jus ore prOprio dicere; renovare artes ac scientias; bonis praemia, malis
supplicia proponere. Nec instabilia, utﬁt, aut quasi momentanea fuerunt edicta legum tuarum, in quibus eadem,
quas in dictis promissisque tuis, constantia viget ac religio. Quantis minarum terroribus olim cautum est in
furiosos ac perditissimos homines, qui singulari condicto certamine, mutuam in caedem passim ruebant? Nec
tamen grassantem labem compressit ista legum varietas, quas facilis in reos indulgentia et pudendae gloriola!
nomen irritas reddebant. ld servatum erat constantiae tuae, Justissime Princeps, qui ejusmodi gladiatoribus
condignissimum supplicium cum aeterna infamia: nota inexorabilis inﬂigi jubes. Sic efﬁcacius quam olim Tra-
janus, quae mala adimis, prospicis ne possint esse recidiva ; uti qua bona praestas, efﬁcis ne caduca sint. At quam
scite in judiciis tuis observasti semper illud Augustinianum : Nihil ﬁat immaniter, nihil inhumaniter! Namque
ita rei sentiunt justitias tuae gravitatem, ut severitatem causari non possint, et in ipsis etiam suppliciis aequi-
tatem clementiamque tuam agnoscant. In his pacis studiis, Rex Prudentissime, bella pracveniebas animo,
tacitusque rem grandem agebas, ut ne alio, quam te imperatore esset opus, cum belli necessitas instaret.
Jam accedimus attoniti ad illa memoranda, in quibus caput illud toti orbi venerandum tot objecisti periculis,
tot curis distraxisti animum, tot prodigiis stupentem distinuisti Europam. Et illa sola cogitatione assequi,
nedum oratione explicare quis sufﬁciat? Simul ut nata est belli occasio ac materia, tum primum amice rem
agis, ne ferias; minaris, ut terreas; terres ac mones, ne hostes imparatos invenias. Hinc procedis cum insigni
militum delectu : mox decedit Rhenus Majestati tuae, Rex Invictissime, arces atque urbes munitissimae pra:-
sentia famaque tua exanimata: turmatim veniunt in deditionem; ac demum conjurata in te Europa fere omnis,
virtuti tuas nonnisi victorias palmasque accumulat. Inter haec, adversantium dolis, machinis, viribusque supe-
ratis, dum tibi ad votum succedunt omnia, dum paratas sunt ad deditionem integras provincia); tanta est
moderatio tua, ut ex Augustini sententia, glorioso bello pacem modestam praeferas. Confosderatos hostes de
conditionibus disceptantes ad concordiam adducis; et qui belli dederas leges, das etiam pacis.
Quis in mediis tot tantarumque victoriarum tropaeis mille triumphos Ludovico Magno repensus non existi-
met? Verum longe alia est mens tua, Rex ubique Victor, quam priscorum imperatorum, qui postquam hostes
armis leviter attigerant, triumphis, triumphorumque impendiis subditos suos fatigabant. Majestatis tuas iter
a bello, imo a victoriis, placidum ac modestum, quasi plane a pace redeuntis : ut de hostium ferocitate ac
superbia, de ipsa triumphorum pompa, non de patientia subditorum triumphare videaris. Hoc solo advertimus
te victorem esse, Rex Cbristianissime, quod inter medios bellorum undequaque frementium impetus tran-
quilli ac securi sumus; et quod omnium Ecclesiarum festivos concentus, linguas ac voces Sacerdotum provocas
ad celebrandum Dei numen, cui victoriarum tuarum gloriam acceptam referri jubes.
Mirabuntur sine dubio posteri, Rex maxime, tantam felicitatem cum ea moderatione conjunctam, ut nulla
unquam cujusquam incondita locutio aut actio, impatientis animi motum a te excusserit. Mirabuntur profecto,
et tantas prosperitatis rationes a nobis exigent. At, si Ausonio credimus, rationem felicitatis nemo reddit. Imo
vero facile est reddere, si non de aliorum principum, certe de tua, Fortunatissime Princeps, felicitater quam
non incerti casus rerumque eventus, non caeca fortuna regit; sed certissima et inconcussa ratio. Si religionem
tuam consulimus, hanc felicitatem totam refundes in singularem Dei providentiam, e cujus nutu pendent
imperia, imperantiumque conditio. Si Augustinum, eam tribuet etiam justitiae tua: : quippe qui christianos
imperatores hoc nomine felices dicit, si juste imperant, si suam potestatem ad Dei cultum maxime dilatandam
majestati ejus famulam faciunt. Denique si nos ipsos interrogamus, hanc felicitatem insuper ascribemus incom-
parabili genio caelitus tibi concesso : cujus ea vis est ac magnitudo, ut dubiorum eventuum causas dirigas ad
destinatum tinem, ipsosque eventus prazoccupes, et incursuris obicibus aditum praecludas. llaec est vis, qua
res pene inﬁnitas, longe dissimiles ac intricatas, sine molestia, quasi otiosus, animo complecteris. Hac merita
discernis praestantium virorum, quos publicis rebus tanto cum delectu praeﬁcis. Hac ades etiam locis omnibus,
et factis omnium. Tu simul omnia per/“undis; ut Sol, non parte aliqua, sed statim totus, nec uni aut alteri, sed
omnibus in commune profertur. Inde procedunt rectissima de rebus omnibus animi tui judicia, illa oris ma-
jestas, graves illa: sententias, dicta illa nunquam non ad rectas rationis limam ex tempore prolata, qualia vix
assequatur sapientum meditata oratio.
Verum illud cumulum addit felicitati tua ac nostrae, Rex Augustissime, quod Natum instituas similem tui.
Quod talem genueris, naturae est : quod similem tui efficias, sapientiae tum. Nam Serenissimum Delphinum
non tantum assiduis selectissimorum Virorum praeceptis, sed maxime paternis monitis exemplisque ad bene
regnandum informes; et reviviscentibus in te uno omnium heroum praeclare factis palam demonstras. nihil
magis gloriosum contingere posse Ludovici Magni ﬁlio, quam parenti morem gerere, et quam proxime accedere
imitando.
Postremo imperii tui felicitati, Rex Paciﬁce, ascribimus, quod sancti Augustini operibus emendandis, resti-
tuendis, illustrandis incumbere nobis licet. Quietis haec per te mediis in bellis partas otia ac negotia sunt. Ne-
que enim inter armorum strepitus operosa haec studia terere vacaret, aut vero reilorescerent artes omnes,
nisi sub tuo principatu esse tutis liceret. Nunc autem quid non Augustino, quid non bonis litteris, quid non
omnibus de communi pace sperandum? Nobis unum superest simplexque votum; nimirum ut Deus Optimus
Maximus continuis rerum secundarum successibus, quos beata demum claudat immortalitas, Majestatem tuam
