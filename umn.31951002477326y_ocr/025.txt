
27 BREVIS PBEFATIO. 9R η
ﬁde, animo atque proposito, in universalis Ecclesiae decus, commoda, atque praesidium.
Quis conatuum nostrorum in tam arduo incoepto fuerit successus, palam edicere cum vetat pudor, tum
pene universorum in Ecclesia ordinum, in primis vestrum omnium benignissima de illo judicia. His amplis-
simum labori nostro przemium, certe exspectatione nostra et merito nostro longe majus, non sine grati ac
demissi animi tacita signiﬁcatione experti sumus.
Istis autem bonarum vestrarum voluntatum testiﬁcationibus freti atque confisi, querimonias obtrectautium
nonnullorum facile insuper habuimus. ld enim nobis certo persuasum fuit, navatam a nostris in Augustino
illustrando operam calculis universorum comprobandam, cum iis placuerit, penes quos istarum rerum et judi-
cium et arbitrium esse universi conﬁtentur.
Neque vero exspectatio ista nos fefellit. Novum ecce et ingens operi nostro priesidium accedit ex nupera
per apostolicam Sedem damnatione libellorum quibus invidia gravare nos moliebantur haud aequi laborum ac
ﬁdei nostra: aestimatores. Palmarium adversus istos defensionis nostrae. incrementum afferet augustissimi Co)-
tus vestri auctoritas et suﬁ'ragium : atque hanc communis vestras sententiae atque judicii signiﬁcationem eo
impensius liberiusque deposcimus, quo totum hoc vigiliarum nostrarum opus sub Ludovici Magni auspiciis,
regioque insignitum nomine publicam in lucem emisimus.
Quod si religiosissimi Principis in recognoscendo isto munere benignitati et humanitati addideritis commen-
dationis vestrae pondus, erit omni praesidii genere vallatum opus, quod nec ulla delebit mtas, nulla lacessere
in posterum audebit manus atquc protervia : pro quo insigni favore atque benefacto, Clarissimi sanctxe Reli-
gionis Antistites, et vobis singulis. et universo Sacrosaucto Ordini vestro acturi atque habituri sumus
immortales gratias.
IN APPENDICES AUGUSTINIANAS
ET ALIA HOC IN VOLUMINE CONTEN'I‘A
BREVIS PR/EFATIO
Quandoquidem seorsum et in angulum rejecta sunt spuria illa Opuscula, quae variis temporibus S. Augu-
stino supposita fuere; eumdem quoque modum et ordinem hoc loco tenere visum est, adeoque peculiarem
ejusmodi scriptis Praefationem assignare a generali sejunctam, quae operae in hac etiam partea nobis impensm
rationem contineat : tum ut ne quis ea a nobis neglecta fuisse forte suspicetur; tum ut lector ad eorum lectio-
nem informetur, moneaturque de aliis rebus, quin in hoc postremo volumine continentur.
Ut ad rem veniamus, singula: singulis Augustini tomis subjiciuntur Appendices, eas complectentes scri-
ptiunculas, quas vel stili quaedam imitatio, vel argumenti afﬁnitas, vel casus, vel temporum ignorantia, vel ’
denique fraus. auctorum bibliopolarumve Augustino afﬁnxit. Ex stili nonnulla imitatione factum putamus, ut
Caesarii Arelatensis episcopi plurimi sermones Augustinianis accenserentur. Quod vero Pelagii ad Demetriadem
epistola, et Fastidii ad Fatalem viduam de Vidua christiana liber sancto Ductori adscriptus sit, haud scio an
argumenti afﬁnitate, an dolo contigerit auctorum, qui vel ut scriptioni suae auctoritatem pretiumve accerse-
rent, vel quod nomini difﬁderent suo, tanti nominis titulum supposuerint. Non aliud certe in causa fuit, cur
editores et bibliopola: subdititiis illis scriptis idem nomen praeﬁxerint, nimirum ut majoris pretii haberentur,
et carius venirent spuriaa illas merces. At fatendum est casu vel temeritate amanuensium et editorum plerum-
que factum fuisse , ut hoc specioso titulo ejusmodi adulterina opuscula honestarentur. Nam saepius
contigit, ut cum librarii aliquos Augustini libros exscripsissent, nec eis ex sancto Doctore suppeteret
unde aequum volumen conﬁcerent; ex quovis anonymo opere, quod fortuito esset ad manum, supplerent
quod justo volumini deesset. quue subinde ansam prmbuit tum exscriptoribus, tum incautis editoribus, ut
posteriora haec opera eidem auctori adscriberent, cujus nomen priora praeferebant. Quae res eo usque pru-
gressa est, ut nullum fere saeculum sit, ex quo adulterinas ejusmodi aliquae scriptiones genuinis Augustini
operibus non accesserint.
Hinc natum est triplex incommodum : unum quod genuiuorum ejus operum dignitas ct lectionis gratia ex
hac farragine nonnihil minueretur; alterum, quod inde traditionis veritas quodammodo etiam obscuraretur,
dum posteriorum temporum scripta ad superiorem aetatem pertinere putantur; tertium denique, quod sup-
positi illi fetus incautos lectores inducant ad sectandas sinistras opiniones, quas splendido Augustini nomine
obtectas deprehenderint. Quapropter ut his incommodis occurreretur, ejusmodi spurias scriptiones a genuinis
et sinceris Augustini Operibus segregare, et in angulum quemdam rcjicere plurimum intererat.
Hoc negotium ab eruditis nonnullis primum inchoatum, a Lovaniensibus deinde, tum a Joanne Verliuo et a
Bernardo Vindingo, Augustinianis, multum promotum, et magna ex parte confectum, necdum tamen penitus
