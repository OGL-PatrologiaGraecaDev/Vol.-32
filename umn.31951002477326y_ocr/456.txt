
889 LIBER SECUNDUS.
sunt ista nomina. R. At si dicis nihil esse verum per
se, non times ne sequatur ut nihil sit per se ? Unde
enim lignum est hoc, inde etiam verum lignum est.
Nec ﬁeri potest ut per seipsum, id est sine cognitore
lignum sit, et verum lignum non sit. A. Ergo illud
dico et sic deﬁnio, nec vereor ne deﬁnitio mea ob hoc
improbetur, quod nimis brevis est : nam verum mihi
videtur esse id quod est. Il. Nihil ergo erit falsum,
quia quidquid est, verum est. A. In magnas angustias
me conjecisti, nec invenio prorsus quid respondeam.
Ita lit ut cum aliter doceri nolim quam istis interro-
gationibus, verear jam tamen-interrogari.
CAPUT VI. — Unde falsitas, et ubi.
9. R. Deus cui nos commisimus, sine dubitatione
fert opem, et de his angustiis liberat nos, modo cre-
damus, et eum rogemus devotissime. Α. Nihil plane
libentius hoc loco fecerim ; nam nusquam tantam ca-
liginem pertuli. Deus, Pater noster, qui ut oremus
hortaris, qui et hoc quod rogaris praestas; siquidem
cum te rogamus,melius vivimus, melioresque sumus:
exaudi me palpitantem in his tenebris, at mihi dexte-
ram porrige. Praatende mihi lumen tuum, revoca me
ab erroribus; te duce in me redeam fet in te. Amen.
R. Hic esto quantum potes, et vigilantissime attende.
Α. Dic, quaeso, si quid tibi suggestum est, ne perea-
mus. R. Hic esto. Α. Ecce habes me nihil aliud
agentem.
l0. R. Prius quid sit falsum, etiam atque etiam
ventilemus. 1A. Miror si quidquam aliud erit, quam
quod non ita est ut videtur. R. Attende potius, et ipsos
sensus prius interrogemus. Nam certe quod oculi vi—
dent, non dicitur falsum, nisi habeat aliquam simili-
tudinem veri. Ut verbi causa, homo quem videmus in
somnis, non est utique verushomo,sed falsus, eo ipso
quod habet veri similitudinem. Quis enim canem vi-
deat, et recte se dicat hominem somniasse? Ergo et
ille falsus canis est, ex eo quod similis vero est. A. Ita
est tu dicis. R. Quid, vigilans quisque si viso‘ equo
putet se hominem videre ‘2 nonne eo fallitur quod ei
appareat aliqua hominis similitudo ? Nam si nihil ei
appareat, nisi equi species, non potest arbitrari sese
hominem videre. Α. Prorsus cedo. R. Dicimus item
falsam arborem quam pictam videmus, et falsam fa-
ciem quaa de speculo redditur, et falsum turrium mo-
tum navigantibus, falsamque infractionem remi, ob
aliud nihilnisi quodverisimilia sunt.A. Fateor.R. Ita
et in geminis fallimur, ita in ovis, ita in singulis si-
gillis uno annulo impressis, et in caeteris talibus. A.
Sequor omnino atque concedo. R. Similitudo igitur
rerum quae ad oculos pertinet, mater est falsitatis. A.
Negare non possum.
ll. R. Sed haec omnis silva, nisi me fallit, in duo
genera dividi potest. Nam partim aequalibus in rebus,
partim vero in deterioribus est. Equalia sunt, quando
tam hoc illi quam illud huic similes esse dicimus, ut
de geminis dictum est, vel deﬁimpressionibus annuli.
In deterioribus autem, quando illud quod deterius est,
simile esse dicimus meliori. Quis enim in speculum
attendat, et recte dicat se esse illi imagini similem, ac
¹ Absunt juxta Lov. M.
