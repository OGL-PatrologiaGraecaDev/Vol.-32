
769 LIBER NONUS.
mine meus, Deus meus; nihil enim tale ab ineunte
aetate expertus fueram. Et insinuati sunt mihi in pro-
fundo nutus tui; et gaudens in ﬁde laudavi nomen
tuum. Et ea fides me securum esse non sinebat de
praeteritis peccatis meis, quae mihi per Baptismum
tuum remissa nondum erant.
CAPUT V.
. Ambrosium consulit quid legendum.
l3. Renuntiavi, peractis vindemialibus; ut schola-
sticis suis Mediolanenses venditorem verborum alium
providerent, quod et tibi ego servire delegissem, et
illi professioni, prae difﬁcultate spirandi ac dolore pe-
ctoris, non sufficerem. Et insinuavi per litteras anti-
stiti tuo, viro sancto Ambrosio pristinos errores meos,
et praesens votum meum, ut moneret quid potissimum
mihi de Libris tuis legendum esset, quo percipiendae
tantae gratiae paratior aptiorque ﬁerem. Atille jussit
Isaiam prophetam ; credo, quod prae caeteris Evan-
geliivocationisque Gentium sit praenuntiator apertior.
Verumtamen ego primam hujus lectionem non intel-
ligens, totumque talem arbitrans, distuli repetendum
exercitatior in dominico eloquio.
CAPUT VI.
Mediolani baptizatur cumﬁAlypio etAdeodato.
14. Inde ubi tempus advenit quo me nomen dare
oporteret, relicto rure, Mediolanum remeavimus.
Placuit et Alypio renasci in te mecum, jam induto
humilitate Sacramentis tuis congrua, et fortissimo do-
mitori corporis, usque ad Italicum solum glaciale nudo
pede obterendum insolito ausu. Adjunximus etiam
nobis puerum Adeodatum ex me natum carnaliter de
peccato meo. Tu bene feceras eum. Annorum erat
ferme quindecim, et ingenio praeveniebat multos gra-
ves et doctos viros. Munera tua tibi confiteor, Domine
Deus meus, creator omnium, et multum potens refor-
mare‘ nostra deformia: nam ego in illo puero praeter
delictum nihil habebam. Quod enim enutriebatur a
nobis in disciplina tua, tu inspiraveras nobis,'nullus
alius: munera tua tibi conﬁteor. Est liber noster qui
inscribitur, de Magistro : ipse ibi mecum loquitur. Tu
scis illius esse sensa omnia quae inseruntur ibi ex per-
sona collocutoris mei, cum esset in annis sexdecim,
Multa ejus alia mirabiliora expertus sum. Horrori
mihi erat illud illudingenium ; et quis praeterte talium
miraculorum opifex? Cito de terra abstulisti vitam
ejus; et securior eum recordor, non timens quidquam
pueritiae, nec adolescentiae, nec omnino homini illi.
Sociavimus eum coaevum nobis in gratia tua, educan-
dum in disciplina tua; et baptizati sumus, et fugit a
nobis sollicitudo vitm praeteritae. Nec satiabar illis
diebus dulcedine mirabili, considerare altitudinem
consilii tui super salutem generis humani. Quantum
flevi in hymnis et canticis, suave sonantis Ecclesiae
tua: vocibus commotus acriter! Voces illa: influebant
auribus meis, et eliquabatur veritas in cor meum; et
aestuabat inde affectus pietatis ⁸, et currebant lacry-
¹ In Mss. pluribus et potioribus : Multum potens formare;
“.9323?reuirat.essem:
Lov. :‘Et ex ea aestuabat affectus pietatis.
