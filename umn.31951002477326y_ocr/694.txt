1366

ﬁt ut aut negetis Dei partem in luce pura quam in
fumosa esse majorem, et ita omnia documenta vestra
turbetis; aut fateamini fieri posse ut de stirpibus am-
putatis vel evulsis, si diuturniora tempore reponatur,
copiosius fugiat mali natura quam boni. Quo concesso,
tenebimus de frugibus carptis majus malum posse
abire, atque ita in carnibus majus bonum posse re-
manere. Et hoc quidem de tempore dictum sit.
46. Nam si commotione et subactione et attritione
harum rerum, fugas occasionem invenit divina illa
natura, multa vos similia redarguunt, quae ﬁunt mo-
vendo meliora. Hordei quidam succo vinum imitan-
tur, quod movendo ﬁt optimum. Sane, quod minime
praetereundum est, hoc genuspotus citissime inebriat:
nec tamen unquam succum hordei, fel principum
esse dixistis. Farina parciore aqua perite contrahitur
paulo durius, ut subigendo ﬁat melior, et quo dici
perversius nihil potest, luce fugiente candidior. Pa-
stillarius mella diu subigit, ut ad illum candorem per-
veniant, et minus noxiam mitioremque dulcedinem :
hoc quomodo eveniat bono discedente, disserite.
Quod si non visu et odoratu et gustu, sed auditu
etiam delectata praesentiam Dei placet probare, caro
citharis nervos, et tibiis ossa largitur; qua: siccata
et attrita et torta sonora redduntur. Ita dulcedo mu-
sica, quam de divinis regnis venisse contenditis, no-
bis mortuarum carnium sordibus exhibetur, et tem-
pore arefactis, et attritione tenuatis, et tortione
distentis : quibus afflictationibus etiam de rebus viven-
tibus divinam substantiam fugere praadicatis: quod
etiam decoctione earum accidere dicitis. Cur ergo
elixati cardui minime obsunt valetudini? Utrum ab eis
dum ita coquuntur, Deum an partem Dei discedere
existimandum est ί ?
47. Quid caetera persequar, quae omnia dici nec
facile est, nec necessarium? Cui enim non occurrit,
quam multa cocta suaviora et salubriora sint ? Quod
non deberent, si, ut opinamini, hujuscemodi com-
motionibus deseruntur bono. Nihil vos prorsus inve-
nire arbitror, unde istis corporis sensibus approbatis,
ideo carnes immundas esse, atque animas inquinare
vescentium, quod carpta: fruges post multas commo-
tiones vertantur in carnem; praesertim cum et vetu-
statem corruptionemque aceti, putetis vino esse mun-
diorem, et caroenum quod bibitis, nihil aliud quam
coctum vinum esse videamus, quod vino deberet esse
sordidius, si motibus et coctionibus de rebus corporeis
membra divina discedunt. Si autem non ita est, non
est cur arbitremini fruges, cum carpuntur, reponun-
tur, tractantur, coquuutur, digeruntur, fugiente bono
deseri, et propterea sordidissimam creandis corpori-
bus prmbere materiam.
48. Quod si non colore et forma et odore et sapore
ducimini, ut bonum his rebus inesse judicetis, quid
aliud potestis afferre?Anargumento vobis est ﬁrmitas
¹ Sic Er., cui suffraganturMss. Sorbonici tres, et Regio-
gggﬁusis. At apud LO'v. et alios Mss. habetur,an pestem dis-
mini quod veritas probat; ut concupiscentiae coer-
cenda: gratia, non vitandas immunditias qua: nulla
