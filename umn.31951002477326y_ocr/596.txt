1169

10. Et ne longum faciam, videtur mihi anima cum
sentit in corpore, non ab illo aliquid pati, sed in ejus
passionibus attentius agere, et has actiones sive faci-
les propter convenientiam, sive difﬁciles propter in-
convenientiam, non eam latere : et hoc totum est
quod sentire dicitur. Sed iste sensus, qui etiam dum
nihil sentimus, inest tamen, instrumentum est corpo-
ris, quod ea temperatione agitur ab anima, ut in eo
sit ad passiones corporis cum attentione agendas pa-
ratior, similia similibus ut adjungat, repellatque quod
noxium est. Agit porro, ut opinor, luminosum aliquid
in oculis, aerium serenissimum et mobilissimum in
auribus, caliginosum in naribus, in ore humidum, in
tactu terrenum et quasi lutulentum. Sed sive hac sive
alia distributione ista conjiciantur; agit haec anima
cum quiete, si ea quae insunt in unitate valetudinis,
quasi familiari quadam consensione cesserunt ί. Cum
autem adhibentur ea quae nonnulla, ut ita dicam, al-
teritate corpus afﬁciunt; exserit attentiores actiones,
suis quibusque locis atque instrumentis accommoda-
tas : tunc videre, vel audire, vel olfacere, vel gustare,
vel tangendo sentire dicitur; quibus actionibus con-
grua libenter associat, et moleste obsistit incon-
gruis. Has operationes passionibus corporis puto aui-
mam exhibere cum sentit, non easdem passiones
recipere.
11. Quapropter cum de sonorum numeris in pra:-
sentia quaeratur, et sensus aurium vocetur in dubium,
non oportet per caetera diutius evagari. Referamns
itaque nos ad id de quo agitur, et videamus utrum
sonus in auribus aliquid faciat. An tu id negabis?
D. Nihil minus. M. Quid? easdem aures animatum
membrum esse nonne concedis? D. Concedo. M. Cum
ergo id quod in eo membro simile est aeri, moveatur
aere percusso; animam illam quae ante istum sonum
vitali motu in silentio, corpus aurium vegetabat, num
putamus aut cessare posse ab opere movendi quod
animat, aut eodem modo movere commotum extrin-
secus aerem auris suae, quo movebat antequam ille
illaberetur sonus? D. Non videtur nisi aliter. M. Hoc
ergo aliter movere ³, nonne fatendum est facere esse,
non pati? D. Ita est. M. Non igitur absurde credimus
motus suos animam, vel actiones, vel operationes,vel
si quo alio nomine commodius signiﬁcari possunt,
non latere cum sentit.
12. Hae autem operationes, vel praecedentibus cor-
porum passionibus adhibentur; ut sunt cum illas ocu-
lorum nostrorum lucem forma: interpellant, aut in
aures influit sonus, aut naribus exhalationes, palato
sapores, caetero corpori quaelibet solida et corpulenta ρ
admoventur extrinsecus, vel in ipso corpore de loco
in locum migrat aliquid sive transit, vel totum ipsum
corpus suo alienove pondere movetur : ha: sunt opera-
tiones quas adhibet anima praecedentibus passionibus
corporis; qua: delectant eam associantem, offendunt
resistentem. Cum autem ab eisdem suis operationi-
¹ Sic. Mss.romnes praeter Vaticanum, quicum Am. Et
Er. habet, cohaeseriml At Lov., concesserim.
² In editis : Non videtur mihi aliter. Μ. Hoc ergo genus
taliter movere.Atin melioribus Mss.lectio nostra exhibetur.
