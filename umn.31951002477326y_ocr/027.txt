31

32
qua: lectorem properantem, et cui per otium integra illa Opuscula perlegere non vacet, admoneant argumenta
de quo agitur, invitentque ad ea penitius discutienda qua: e re sua esse intellexerit.
His absolutis, tria duntaxat a nobis insuper desiderari posse videntur: nempe iudicatio variarum sancti
Augustini editionum, quas ab inventa arte typographica facta: sunt: deinde commemoratio virorum omnis
ordinis clarissimorum, qui nobis veterum codicum-suppetias contulerunt ad hanc editionem adornandam : de-
nique collectio testimoniorum ex vetustis saltem auctoribus, qui sanctissimum Doctorem ejusque scripta elogiis
exornarunt.
Ad primum quod attinet, res propemodum inlinita esset omnes commemorare Augustiuianorum Operum.
sive omnium, sive singulorum, editiones. Post libros de Civitatc Dei, qui nova: typographicze artis primos fere
honores lucemque meruerunt, alia sanctissimi Doctoris Opera subinde vulgavit Joannes Amorbacliius, eaque
omnia in unum tandem corpus redigere cmpit anno 1504, quod undecim in partes distinctum intra biennium
absolvit: dum interim Jodocus Badius Ascensius quaedam sancti Doctoris Opuscula variis annis tum Parisiis,
tum Lugduni, typis imprimi curavit. Majorem collectionem decem tomis, anno l5'29, Basilem in lucem emisit
Desiderius Erasmus: cujus editionem multm alia: variis in locis subsecutae sunt usque ad annum 1577,
quo Doctores Lovanienses auctiorem et longe accuratiorem Antwerpim publici juris fecerunt.
Jam vero quoties haec Lovaniensis editio recusa sit, si quis percensere vellet, res abiret in longum, nec
forte tanti esset. Quis porro singulorum Opusculorum singulas editiones enunieret? In his Joannes Ulimmerius
novum volumen, cui titulum inscripsit de Diversis, constans Sermonibus centum triginta duobus,
partim antea ineditis, partim ab ipso castigatis, anno 1564, cum Vita Augustini a Possidio scripta et ejus
Operam lndieulo in vulgus emisit. Alios sermones nostro tempore e tenebris eruerant Jacobus Sirmondus, et
Hieronymus Vignerius, quorum posterior Opus imperfectum contra Juliannm primus vulgavit.
Has in primis suppetias habuimus ad nostram editionem conﬁciendam : quibus accessere inﬁniti propemo-
dum veteres codices, e plurimis deprompti bibliothecis, quas commemoravimus suis locis, ubi singulorum
Opernm collationes ad veteres codices factas notavimus. Singulorum virorum nomina, qui ejusmedi subsidia
nobis contulerunt, recensere cuperemus: verum ab hac enumeratione hoc loco abstinere visum est, ne quem
aut illaudatum praeteriremus, aut suo non commemoramus ordine, aut debito denique elogio fraudaremus.
Omnibus et singulis gratiam habebunt, ut speramus, lectores benevoli, cum eorum bibliothecas suis locis
eommemoratas viderint. _
At sine ingrati animi vitio silere non possumus, quantam habeamus gratiam tum eminentissimo Ecclesia
principi Antonio Ludovico de Noailles archiepiscopo Parisieusi, quem sanctissimus Pontifex Innocentius ΧΠ
ob pietatem et doctrinam sibi notam et probatam, sacra purpura, dum haec absolveremus, gratanti animo,
universis applaudentibus decoravit; tum illustrissimo Carolo Mauritio le Tellier archiepiscopo duci Remensi:
qui ambo, pro eximio suo in Augustinum studio, novam hanc editionem suo patrocinio dignati sunt, suaque
auctoritate roborarunt: quibus illustrissimus Meldarum antistes, Jacobus Bcnignus Bossuet, non minus pro-
penso in sanctum Doctorem animo ultro accessit.
Postremo veterum de Augustino testimonia congerere haud operae pretium fuerit: cum illustriora ejus
elogia cuivis erudito lectori aliunde obvia sint; nec alia necessaria videantur ad tantum virum commen-
dandum, quem in exponendis tidei dogmatibus, et morali doctrina christiana explicanda, Doctorem maxi-
mum, integerrimum, et puriori Christi doctrinae maxime inhmrcntem universa agnoscit Ecclesia.
———_—-——
VITA POSSIDII.
Possidius, urbis Calamensis in Numidia episcopus electus anno 397, discipulus fuit D. Augustini, quocum
quadraginta prope annis, ut ipse narrat, vixit familiariter. Magistri sui extremum excepit spiritum, Vitamque
scripsit quam infra referimus, non stili quidem splendore, sed suavi quadam simplicitate necnon factorum ve-
ritate pretiosam. Cui Indiculumadjunxit lib,rorum,tractatuum etepistolarum. D. Augustini (1). Inter varias quae
prodierunt hujus Vitae editiones, primumlocum facile tenent, propter annotationum excellentiam, duo quas vul-
gavere PP. Benedictini in collectione operum sancti doctoris, et seorsim Joannes Salinas Neapolitanus, regularis
canonicus Lateranensis. Haecce posterior editio Romae data est anno l73l. Utramque censulnimus. Μ.
(l) lndienlus «le quo agitur, in temo ultimo opportune veniet.
