
I73 LIBER TERTIUS. 174
in vos dilectionis aﬂ‘ectu, qui jam ministrantes altari, qui
accessuri estis, assistimus, nec ministerio sermonis cos
fraudare debemus (Serm. 224, n. 1). Paucis quoque
inde elapsis diebus Competentes post exorcismum in-
stitue ns sic alloquitur : Rudimenta ministerii nostri, et
castri conceptus (Serm. 216, n. l). Quoniam vero post
susceptum 'presbyteratum aliquod eo in munere,
maxime autem in divini verbi praedicatione, jam peri'
culum fecerat suarum virium, quando eas tanto mu-
neri impares expertus, facultatem ad breve tempus,
saltem ad Pascha usque, secedendi poposcit, quo sa-
cris Litteris operam navaret; facile intelligitur, eum
non solum ab ineunte Quadragesima, ut vult Rivius,
sed etiam aliquanto ante tempore fuisse ordinatum.
Quapropter haec illius ministerii primordia nonnisi ad
illud tempus, quo ex permisso sibi secessu egressus,
huic muneri se totum addixit, possunt commode re-
vocari; sic nempe ut intelligatur ipse missa facere ea
munia, quae ante hunc secessum obierat. Quo seces-
serit, ignoratur; certe quidem non procul Hippone :
nam Hipponenses hoc primo seu proxime sequenti
tempore longinquam Augustini absentiam vehementer
nimisque metuebant, et illi hac in re nequaquam vo-
lebant credere (Epist. 22, n. 9). Ex his quin diximus,
ordinationem Augustini saltem in ipso anni principio
reponamus necesse est. Ad annum trecentesimum no-
nagesimum primum vulgo refertur, juxta ea quae Pos-
sidius scribit, illum videlicet ex Italia in Africam re-
gressum tribus annis Tagastae vixisse, in clericatu au-
tem (id est, presbyteratu) vel episcopatu,annis ferme
quadraginta usque ad quintum kalendas septembris
anni quadringentesimi trigesimi (Possid. , in Vita Au-
gust., c. 3 etc. 31). Porro anno trecentesimo nonage
simo primo Pascha in sextum aprilis incidebat. Tum
vero agebat Augustinus annum aetatis suae quadrage-
simum.
6. Erat tunc in more institutoque positum Ecclesiae
Africanae, ut presbyteri verbum Dei aut nunquam
praedicarent, ut nonnullis ex Optato de praedicationis
munere velut de officio episcopali loquente (0ptat.,
lib. 3), colligi posse videtur; aut saltem coram cpi-
scopis illud in ecclesia non tractarent. Meminit Hie-
ronymus consuetudinis hujus. qua: in quihusdam Ec-
clesiis vigebat, ut presbyteri tacerent, ac praesentibus
episcopis non loquerentur : quam ipse pessimam vo-
cat, et quae occasionem praebeat suspicandi episcopos
aut presbyterorum suorum gloriae invidere, aut eo-
rum sermones fastidire (Hieronym., Epist. 2 ad Ne-
potian.). Valerius ab hisce pravis affectionibus immu-
nis, cum in Orientalibus Ecclesiis presbyteros coram
episcopis ex usu recepto populum docere non ignora-
ret, Africanum illum morem solvere non est veritus.
Nam quia sibi facilem latini sermonis usum ad ple—
bem instituendam non suppetere cernebat, vices suas
Augustino commisit, eumque coram se in ecclesia
Evangelium jussit frequentissime tractare (Possidius,
in Vita August., c. 5). Id nonnulli carpserunt episco-
pi : sed venerabilis ille ac providus senex minorem
putavit habendam esse obtrectantium linguarum ra-
