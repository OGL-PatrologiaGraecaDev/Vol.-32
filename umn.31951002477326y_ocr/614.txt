
1 205
pertinet: nam et speciale nomen dicimus, quod inter
octo partes orationis ita est, ut alias septem non con-
tineat. Ad. Intelligo. Aug. At hoc est quod dixi, se
invicem signiﬁcare vocabulum et nomen.
18. Ad. Teneo, sed quaero quid dixeris, Cum etiam
seipsa signiﬁcant cum aliis partibus orationis. Aug.
Nonne superior ratio docuit nos, omnes partes oratio-
nis, et nomina posse dici et vocabula, id est et no-
mine et vocabulo posse signiﬁcari? Ad. Ita est. Aug.
Quid ? ipsum nomen, id est sonum istum duabus syl-
labis expressum, si ex te quaeram quid appelles,
nonne recte mihi respondebis, Nomen? Ad. Recte.
Aug. Num ita se significat hoc signum quod quatuor
syllabis enuntiemus cum dicimus, Conjunctio? Hoc
enim nomen inter illa quas signiﬁcat, numerari non
potest. Ad. Recte accipio. Aug. Id est quod dictum
est nomen seipsum signiﬁcare cum aliis quae signiﬁ-
cat; quod etiam de vocabulo licet per teipsum intel-
ligas. Ad. Jam facile est : sed illud mihi nunc venit
in mentem, nomen et generaliter et specialiter dici;
vocabulum autem inter octo partes orationis non ac-
cipi: quare hoc quoque inter se praeter diversum so-
num diﬁ'erre arbitror. Aug. Quid? nomen et ὄνομα di-
stare inter se aliquid putas praeter sonum, quo etiam
linguas discernunturlatina atque graeca ? Ad. Hic vero
nihil aliud intelligo. Aug. Perventum est ergo ad ea
signa quas et seipsa signiﬁcent, et aliud ab alio invi-
cem signiﬁcetur, et quidquid ab uno hoc et ab alio;
et nihil praeter sonum inter se differant: nam hoc
quartum modo invenimus; tria enim superiora, et de
nomine et verbo intelliguntur. Ad. Omnino perventum.
CAPUT VlI. — Epilogus precedentium capitum.
l9. Aug. Jam quae sermocinando invenerimus, ve-
lim recenseas. Ad. Faciam quantum possum. Nam
primo omnium recordor aliquandiu nos quasisse quam
obcausam loquamur, inventumque esse docendi com-
memorandive gratia nos loqui, quandoquidem nec
cum interrogamus, aliud agimus quam ut ille qui in-
terrogatur discat quid velimus audire; et in cantando,
quod delectationis causa facere videmur, non sit pro-
prium locutionis; in orando Deo, quem doceri aut
commemorari existimare non possumus,id verba va-
leant, ut vel nos ipsos commonefaciamus, vel alii
commoneantur doceanturve per nos. Deinde cum sa-
tis constitisset verba nihil aliud esse quam signa; ea
vero quae non aliquid signiﬁcent, signa esse non posse,
proposuisti versum, cujus verba singula quid signiﬁ-
carent, conarer ostendere: is autem erat:
Si nihil ex tanta Superis placet urbe relinqui.
Cujus secundum verbum quamvis notissimum et ma-
nifestissimum, quid tamen signiﬁcaret, non repe-
riebamus. Cumque mihi videretur non frustra nos id
in loquendo interponere, sed quod eo aliquid docea-
mus audientem, ipsam mentis affectionem, cum rem
quam quaerit, non esse invenit, vel invenisse se putat,
hoc verbo fortasse indicari ; respondisti tu quidem,
sed tamen nescio quam profunditatem quaestionis
joco evitans, in aliud tempus illustrandam distulisti:
nec me debiti quoque tui oblitum putes. Inde tertium
