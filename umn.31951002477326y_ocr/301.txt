ΡΒίΕῈΑΤΙΟ “’-

ΙΝ PRIMUM TOMUM
De hujusce torni editione, Erudite Lector,uon est a nobis instituenda longa prefatio. Complectitur haec pars
eadem omnino Augustini opuscula, quin apud Erasmum et Lovauienses continebantur. Illud tantum interest
discriminis, quod in Appendicem rejecimus nonnulla, quae pro genuinis Augustini lucubrationibus habuerant
viri eruditi; et quod quaedam S. Doctoris opera loco tantisper movimus, ut seriem ordinemque temporis, quo
unumquOdque opus ab Auctore prodiit, quoad ejus ﬁeri potuit, servaremus. Et quidem opportune in hoc torno
disposita sunt ea, quae Augustinus juvenis ac nondum presbyter scripsit ; ita tamen ut primum locum obtine-
rent libri Retractationum, quos edidit senex, quasi prasviam introductiouem ad alios libros. Retractationes
porro Confessionum libri, quos episcopus vulgavit, non immerito consequuntur : quia sicut in scriptis suis si
quid obscurum, si quid dubium,si quid veritati non satis consonum irrepserat, retractando explanavit, enodavit,
emendavitque; ita in Confessionum libris si quid in moribus ac vita sua a verae quam tradit pietatis tramite
aberraverat, piaculari confessione expiavit. Sicque in libris Retractationum sincerum ac minime fucatum
veritatis amorem cum singulari modestia inspirat, in Confessionibus veram pietatem et disciplinam : quibus
ν dotibus instructum esse oportet cum, qui ad ejus doctrinam contendit ex animo.
Illis non sine uberi fructu, multoque voluptatis sensu decursis, succedebant apud Erasmum et Lovanienses
opuscula quaedam, nimirum de Grammatica, Categorize, Princfpia Dialecticm et Principia Rhetorice; in qui-
bus eruditionem, ingenium solertiamque Augustini desiderabant cordati lectores, qui ab ipso limine a perle-
gendis tomi primi operibus referebant pedem, quasi ejusdem farinae alia subsequerentur. Atbujusmodi quis-
quilias propius inspicientes, cum certis argumentis deprehendissemus non pertinere ad Augustinum, inde eas
in spuriorum scriptorum classem umandavimus ; ut post Retractationum Confessionumque lectionem studiosos
nihil remoretur a lectione librorum, quos Augustinus recens conversus elucubravit.
Neque vero propterea strictim, ut pluribus in mentem venire solet, praetereunda, aut quasi e limine salu-
tanda sunt nobilis ingenii prima monumenta, quasi nihil reconditas doctrinae contineant, quas a catechumeno
neopbytoque, stilo perpolito in dialogorum formam perfecta sunt. Certe enim quaestiones illic perquam difli-
ciles, in quibus olim maxima qumque ingenia desudarunt, defeceruntque, discutit ipse gnaviter, ac sagacissime
resolvit. Quam gravissimis rationum momentis de veritatis perceptione contra Academicos, tum de Beata
vita, de Ordine rerum, de Animm quantitate et immortalitate, deque aliis magni momenti rebus inter dispu-
tandum occurrentibus agat, quis non admiretur? Deinde in quinque postremis tomi ejusdem opusculis, quae
adversus Manichaeos dictavit, quam variis et multiplicibus eorum haeresim, quam validis ac invictis argumentis
labefactat et evertit? qua? ni‘mirum opuscula ita mirari se atque suspicere dicebat S. Paulinus, ut dictata diri-
m'tus verba crederet (Epist. 2st, η. 2). Denique dum tirocinii sui partes implet, atque animum nuper ab haeresi
conversum catholicae ﬁdei penitus subigit,nibil omnino praetermittit, quo alios liberet a perniciosis illis erro-
ribus, in quos infeliciter incurrerat. Et sive de Philosophis, sive de Maniclueis pmnas repetit, contra eorumdem ι
errores communit lectoris animum,vermque ﬁdei ac religionis Christianae fundamenta menti altius inﬁgit. Quid
quod ab ineunte vitae melioris proposito ita comparatus fuit vir sanctus, ut artes ipsas liberales non jejuno ί
illo vulgarium auctorum modo tractaret, sed animo plane christiano, quatenus lectorum animos ad Condito-
ris amorem perduceret? Ita enim mentem hac de re suam aperitin lib. t Retrac, c. 6. Unde quinque de
Musica absolutis libris adjecit sextum, qui totius argumenti summam ad Deumtraducit, erigitque.
Jamvero qui Augustinianaa doctrinas animum assuefacere, ejusque przeceptis et institutis penitus imbuere
voluerit, per eosdem necesse est ut proﬁciat gradus, et ad absolutam illius perfectionem pedetentim
assurgat. Non pigeat eamdem incedere viam, quam tenuit Augustinus,.vir tantus. Eo invitat aut argumenti
dignitas, aut modus tractandi res, ubique summo et plane christiano homine dignus : ubique quid discas,
aut quomodo discas invenies. Sane in his de quibus agimus libris graves passim occurrunt sententiae,
studiosis instituendis perutiles, quarum vel una cuivis fueritpro integri libri compendio. Accedit quod in iis,
quae juvenes scribimus, pinguior incedat oratio, ac plenior eloquentiae succo ; plusque habeat vivaciorisingenii,
quam ea quae torpente jam aetate meditamur. Id experimento constat in primis hisce libris, quos Rhetorica!
praeceptis perfecte imbutus elimavit Augustinus ante pauloque post baptismum suum. Habent ergo plurimum
momenti haec opera, sive iugenium'et eloquentiam, sive doctrinam ac pietatem spectes. Quod de omnibus di-
cimus, id de eo quod de Libero arbitrio inscripsit Augustinus, expertus est Odo, postea episcopus Cameracen-
sis, qui dum forte fortuna a quodam clerico hunc librum coemisset, in scrinii angulum projecit, utpote qui
(vl) Hic incipit tomus primus Benedictinaa editionis, praeposita solum epistola dedicatoria.
