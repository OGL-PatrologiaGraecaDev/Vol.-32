
8t 7 LIBER 1
L‘IM L'S.
preteritus, alter presens, ceteri futuri. Atque ita si
mediorum quemlibet centenarii hujus numeri annum
presentem posuerimus ; ante illum preteriti erunt,
post illum futuri: quocirca centum anni presentes
esse non poterunt. Vide saltem utrum qui agitur unus,
ipse sit presens. Et ejus enim si primus agitur men-
sis, futuri sunt ceteri; si secundus, jam et primus
preteriit, et reliqui nondum sunt. Ergo nec annus qui
agitur,totus est presens ; et si non totus est praesens,
non est annus presens. Duodecim enim menses annus
est, quorum quilibet unus mensis qui agitur, ipsc
presens est; ceteri autem, preteriti aut futuri, Quan-
quam neque mensis qui agitur, presens est, sed unus
dies: si primus, futuris ceteris ; si novissimus, pre-
teritis ceteris ; si mediorum quilibet, inter preteritos
et futuros.
20. Ecce presens tempus quod solum invenieba-
mus longum appellandum, vix ad unius diei spatium
contractum est. Sed discutiamus etiam ipsum, quia
nec unus dies totus est presens. Nocturnis enim et
diurnis horis omnibus viginti quatuor expletur, qua-
rum prima ceteras futuras habet, novissima preter-
itas; aliqua vero interjectarum ante se praeteritas,
post se futuras. Et ipsa una hora fugitivis particulis
agitur : quidquid ejus avolavit, preteritum est ; quid-
quid ejus restat, futurum. Silquid intelligitur tempo-
ris, quod in nullas jam vel in minutissimas momento-
rum partes dividi possit, id solum est quod presens
dicatur. Quod tamen ita raptim a futuro in preteritum
transvolat, ut nulla morula extendatur. Nam si exten-
ditur, dividitur in preteritum et futurum : presens
autem nullum habet spatium. Ubi est ergo tempus
quod longum dicamus ? An futurum ? Non quidem
dicimus, Longum est, quia nondum est quod longum
sit ; sed dicimus, Longum erit. Quando igitur erit ’ἒ
Si enim et tunc cum adhuc futurum erit, non erit Ion-
gum; quia quod sit longum, nondum erit : si autem
tunc erit longum cum ex futuro, quod nondum est,
esse jam ceperit, et presens factum erit, ut possit
esse quod longum sit; jam superioribus 'vocibus cla-
mat presens tempus, longum se esse non posse.
CAPUT XVI.
Quale tempus metiri liceat, et quate non.
2t. Et. tamen, Domine, sentimus intervalla tem-
porum, et comparamus sibimet, et dicimus alia lon-
giora, et alia breviora. Metimur etiam quanto sit
brevius aut longius illud tempus quam illud ; et respon-
demus duplum esse hoc vel triplum, illud autem sim-
plum, aut tantum hoc esse quantum illud. Sed pre-
tereuntia metimur tempora cum sentiendo metimur ;
preterita vero que jam non sunt, aut futura que non-
dum sunt, quis metiri potest, nisi forte audebit quis
dicere metiri posse quod nonest? Cum ergo preterit
tempus, sentiri et metiri potest; cum autem preter-
ierit, quoniam non, est non potest.
CAPUT XVII.
Ubi tempus praeteritum et futurum.
22. Quero, Pater, non afﬁrmo : Deus meus, preside
mihi et rege me. Quisnam est qui dicat mihi non esse
³ Erit, juxta Er. Ven. Lugd. M.
