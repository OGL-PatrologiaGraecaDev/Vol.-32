507 νιΤΑ S. AUt

Ι EPISCOPI.
De septuaginta autem hebdomadis non dubitare se,
quin eas de primo adventu interpretari Oporteret.
Cum vero ab llesychio, ut easdem illi exponeret, esset
rogatus, ad eum, quod Hieronymus in Danielem super
eodem loco commentatus fuerat, misit, petens ut quid
ipsi de hoc videretur, sibi rescriberet. Epistola hoc
pulcherrimo ﬁne clauditur: Mallem quidem eorum,
quae a me inquisisti, habere scientiam, quam ignoran-
tiam; sed quia id nondum potuit, magis eligo cautam
ignorantiam conﬁteri, quam falsam scientiam proﬁteri
(Epist. 197, π. 5). Exstat Hesychiana responsio
(Apud August, Epist. 198), eaque ferme in hoc ver-
satur, ut neque diem, neque annum judicii notum ha-
bere nos posse, nequaquam eat inﬁcias; contendat
vero ejusdem tempus quodam modo sub nostram ca-
dere cognitionem,imo etiam ηοξδά illud explorandum
teneri adstrictos. Tum addit ex prodigiis, quae appa-
ruerant, aliisque calamitatibus ac bellis, qua: illis
temporibus continuo saeviebant, haudquaquam temere
concludi, illud jam non esse remotissimum ε populos
autem, qui fidem hactenus amplexi non fuerant, ad
eam intra spatium non ita magnum adduci posse.
Quod ad septuaginta hebdomadas, Hieronymum ait
nihil deﬁnire, utpote in hoc dubium ac fluctuantem.
Ad extremum iis, qui easdem primo adventui ad-
aptarent, difficultatem unam opponit, quam diluant.
Hisce litteris Augustinus epistola altera respondet
(Epist. 199) : ac primum omnium desiderium adven-
tus Dominici ab inquisitione temporis, quo ille ﬁet,
distinguit; alterum ad Christianorum ofﬁcium perti-
nere docens, alterum Evangelio adversari; quando-
quidem nemo sibi arrogare debet cognitionem eam,
quam Apostolis suis negatam Christus voluit. Dein
fatetur quidem a Christo nato horam novissimam,
hoc est, extremum tempus agi ;at vero quamdiu idem
producendum sit, ignorari; perinde errari ab eis
posse, qui Christum brevi, atque ab eis qui tarde
venturum crederent ; eosque tutissime facere, atque
ab Evangelia recedere propius, qui a pronuntiando
super ea re abstinerent: afﬁrmare autem Christum
propediem adfuturum, siquidem nonnisi post longum
intervallum esset venturus, periculosum esse; cala-
mitates et bella nihil distare ab eis, quae sub Gallieno
atque aliis temporibus visa fuerant: signis item, quae
vulgabantur, nihil inesse praeter morem solitum:
neque etiam a ratione alienum videri, quas super ea
re leguntur in Evangelio, ad intellectum spiritualem
traducere. Ad extremum contendit, id quod a Davide
pronuntiatum est, In omnem terram exivit sonus eorum
(Psal. XVIII, 5), sua aetate non fuisse completum,
nedum fuerit Apostolicis temporibus. Hujus loci oc-
casione docet, Africam innumeris barbaris nationibus
incoli, quibus hactenus Evangelium incognitum esse,
ex iis qui Romam in servitutem inde abducebantur
deprehendere quotidie licebat (Epist. 199, η. 46).
5. Nuncupatos comiti Valerio libros de Nuptiis Au-
gustinus in suis Retractationibus secundo post Gesta
cumEmerito, quaead annum quadringentesimum deci-
mum octavum pertinent, loco recenset (Retract. 1. 2, c.
