619
Α . (550
( νέηαι-τηειρ.)

genistas. Et ipsa enim consultatio responsioni meae τι
capite adjuncta est. Hic liber sic incipit‘: Respondere
tibi quzrmti, dilectissime ﬁli Orosi.
CAPUT XLV.
C ' . -Ad Hieronymum presbzferlfmﬁi‘b‘; duo; unus de Origi-
ne Anima, et alius de Sententia Jacobi.
Scripsi etiam duos libros (Epist. 166, l67) ad
Hieronymum presbyterum sedentem in Bethlehem :
unum de Origine Animas hominis : alterum de Senten-
tia Jacobi apostoli, ubi ait, Quicumque totam legem ser-
vaverit, oﬂ’endat autem in uno, factus est omnium reus
(Jacobi ιι, 10); de utroque consulens eum. Sed in
illo priore quaestionem quam propOsui ipse non solvi;
in posteriore autem quid mihideilla solvenda videre-
tur ipse non tacui : sed utrum hoc approbaret etiam
ille, consului. Rescripsit autem laudans eamdem con-
sultationem meam; sibi tamen ad respondendum
otium non esse respondit. Ego vero quousque esset
in corpore, hos libros edere nolui, ne forte responde-
ret aliquando, etcum ipsa responsione ejus potius
ederentur. Illo autem defuncto ad hoc edidi priorem,
ut qui legit admoneatur aut non quaerere omnino quo-
modo detur anima nascentibus, aut certe de re obscu-
rissima eam solutionem quaestionis hujus admittere,
quis contraria non sit apertissimis rebus, quas de ori-
ginali peccato ﬁdes catholica novit in parvulis, nisi
regenerentnr in Christo, sine dubitatione damnandis:
posteriorem vero, ad hoc ut quaestionis de qua ibi
agitur, etiam quae nobis visa est solutio ipsa nosca-
tur. Hoc opus sic incipit :Deum nostrum qui nos
rocavit.
CAPUT XLVI.
Ad Emeritum Donatistarum episcOpum, post collatio-
nem, liber unus. — [Non exstat]
Ad Emeritam Donatistarum, episcopum, quiin col-
latione nostra quam cum illis habuimus, eorum cau-
sam maxime agere videbatur, aliquando post eamdem
collationem scripsi librum satis utilem, quoniam res
quibus vincuntur, vel victi esse monstrantur, com-
moda brevitate complectitur. ilic liber sic incipit:
Si vel nunc, frater Emerita.
CAPUT XLVII.
De Gestis Pelagii, liber unus.
Per idem tempus in Oriente, hoc est in Syria Pa-
laestina, Pelagius a quibusdam catholicis fratribus ad
episcopalia Gesta perductus, eisque absentibus qui
de illo libellum dederant, quoniam ad diem synodi
non potuerunt occurrere, ab episcopis quatuordecim
auditus est; ubi eum dogmata ipsa damnantem,
quae inimica gratias Christi adversus cum de libello
legebantur. catholicum pronuntiarunt. Sed cum in
manus nostras eadem Gesta venissent, scripsi de his
librum, ne illo velut absoluto, eadem quoque do-
gmata putarentur judices approbasse, quas ille nisi
damnasset nullo modo ab eis nisi damnatus exis-
set..Hic liber sic incipit : Posteaquam in manus no-
stras.
PATBOL. XXXII.
