
435 VITA S. AUGUSTINI-EPISCOPI.
zatus (Photius, Biblioth. codice 53). Haec ita legas in
beatae illius feminea Vita, ubi diem dicitur obiisse,
quo tempore in Constantinopolitana cathedra sedebat
Proclus (Surius, dcc. 31, aut jan.); quod Baronium
induxit, ut illum anno quadringentesimo trigesimo
quarto putaret collocandum.
3. Cum jam librum post Collationem Augustinus ad
Donatistas scripsisset, habitum est anno quadringen-
tesimo duodecimo Zertense concilium : ex quo nihil
superest, praeter epistolam ad eosdem decimo octavo
kalendas julias scriptam (Epist. 141). Cum enim eorum
episcopi jactarent judicem a catholicis; ut contra ad-
versarios pronuntiaret, pecunia fuisse corruptum :
putida illa ac deridicula calumnia apud imperitae mul-
titudinis animos ﬁdem inveniebat, et quominus veri-
tati plures manus darent, impedimento erat. Nulla
quidem re confutari validius, quam ipsorummet Ge-
storum lectione poterat, in quibus videlicet tam multa
causa; sum contraria Donatistae ipsos protulisse, litte-
ris consignatum fuerat; ut etiamsi religionem suam
ab illis corrumpi passus fuisset Marcellinus, tamen
adversus eos non ferre sententiam, nunquam esset
ausus. At vero cum non omnibus integrum esset,
eadem Gesta legere, multique adeo, quibus id licuisset,
ipsa eorum prolixitate a legendo deterrerentur; expe-
dire catholicis episcopis visum, cum ut salutem popu-
lorum promoverent, tum etiam ut pervicacibus nullam
excusationis speciem relinquerent, quidquid paulo
majoris momenti factum in Collatione fuerat, contra-
ctius eorum oculis subjicere. Hoc autem praestitere
ejus cpistola: beneficio, quam ut ad illos dirigerent,
divina charitate permoti sunt. Eam Augustinus com-
muni totius concilii consensu ac nomine scripsit (Re-
tract. lib. εξ, cap. 4⁸2) : ac praefert illa in capite Silva-
num Summensem Numidiae decanum, Valentinum
Vagensem, Aurelium Macomadiensem, Augustinum
et, praeter eos quos reticet, alios quosdam. Fuit is
conventus, ut vero proximum est, provincialis, quando
eum Numidia: concilium vocat Augustinus.
4. Aberat Hippone, hujusce forsitan Zertensis con-
cilii causa, cum dedit aliam ad Saturninum et Fu-
fratem presbyteros et conversos cum iisdem ad uni-
tatem clericos epistolam (Epist. 142) ; in qua videlicet
de convictis in Carthaginensi Collatione Donatistarum
episcopis quasdam, ut alibi observavimus (In Praefat.
tomi 2), sub iisdem verbis dicuntur, quae in istius con-
cilii epistola legimus. Horum haud dubie reconcilia-
tio per Augustini absentiam contigit : quapropter eis
de suo ad Ecclesiam reditu lmtus gratulatur, ac suam
ipsius absentiam excusatam habeant, rogat; deinde
varia, quibus universalitatem Ecclesiae asserat, divi-
nae auctoritatis testimonia profert; ad extremum eis
auctor est, ut suas quisque partes atque ofﬁcium gna-
viter atque alacriter impleat. Proximo post tempori
adscribi potest, quae sancti Antistitis profectionem
quamdam secuta est, Cirtae totius ad catholicam uni-
tatem conversio. Quippe in urbe hac, Numidia: doc
mina, omnes ad Ecclesiam rediere, exceptis paucis-
simis, quos_ in discidio vel amor vel timor hominis
Operibus animum appulit (De Fide et Opem, η. 2t).
  -J
