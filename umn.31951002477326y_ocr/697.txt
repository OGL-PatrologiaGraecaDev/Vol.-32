1371

pensatione sibi animantia licere perimere clamitabit?
Est, inquit, alia quaedam secretissima ratio. Non enim
deest homini callido adversus indoctos in natura:
obscuritate perfugium. Coelestes enim, ait, principes,
qui de gente tenebrarum capti atque vincti, a Condi-
tore mundi in illis ordinati sunt locis, sua quisque
possidet in terra animalia, de suo scilicet genere ac
stirpe venientia: qui peremptores eorum reos tenent,
nec de hoc mundo exire permittunt, poenisque illos
quibus possunt, et cruciatibus atterunt. Quis imperi-
torum haec non formidet, et qui in tanta obscuritate
nihil videt, hoc ita ut dicitur esse non arbitretur ? Sed
ego institutum non relinquam meum, cui Deus ade-
rit, ut apertissima veritate obscura mendacia refel-
lantur.
6t . Quaero enim, si animalia quae in terris sunt et_
in aquis, de illo genere principum per successionem
prolis et operationem concubitus veniunt, cum adillos
abortivos fetus revocatur origo nascentium; quaero,
inquam, si ita est, utrum apes, et ranas, et alia multa,
quae sineiconcubitu gignuntur, non sit nefas occidere?
Nefas esse dicitis. Non ergo propter cognationem prin-
cipum nescio quorum, ab animantium nece auditores
vestros prohibetis. Aut si generalem cognationem
omnium esse corporum dicitis, arbores quoque ad
eamdem principum offensionem proculdubio pertine-
bunt, quibus parcere non est mandatum auditoribus‘.
Reditur ergo ad illud invalidum, ea qua: in stirpibus
auditores laedunt, expiari per fructus quos ad eccle-
siam .vestram ferunt. Dictum est enim hoc modo, eos
qui in macello laniant animalia carnesque venditant,
si vestri auditores sint, suaque lucra comparatis fru—
gibus vobis conferant, caedem illam quotidianam sibi
licere comtemnere, et quidquid in ea peccati est,
vestris epulis aboleri.
62. Quod si dicatis, quemadmodum de pomis et de
oleribus, conferendum fuisseutilla interfectio veniam
mereretur; quod quia ﬁeri non potest (electi enim
non edunt carnem), temperandum esse auditoribus a
nece animalium : quid respondebitis de spinis her-
bisque inutilibus, quas evellendo in agris purgandis
agricolae necant, nec ex bis vobis possunt cibos ali-
quos exhibere ? Quomodo ad veniam pertinebit tanta
vastatio, unde nulla est esca sanctorum? An forte
quidquid peccatum fuerit ut fruges etpomaproﬁciant,
et de ipsis frugibus et pomis aliquid eomedendo dis-
solvitis? Quid si ergo agros locusta; aut mures et so-
rices vastant, quod saepe accidere manifestum est?
impune ab agricola vestro auditore necabuntur, quia
ideo peccat ut fructus proﬁciant? Hic certe coarcta-
mini. Aut enim conceditis auditoribus interfectionem
animalium, quam vester auctor concedere noluit, aut
eos ab agricultura etiam prohibebitis, quam ille con-
cessit. Quanquam saepe etiam dicere audeatis fenera-
torem innocentiorem esse quam rusticum; usque adeo
melonibus quam hominibus estis amiciores. Si quidem
ι Lov., auctoribus. Alii Cdd., auditoribus. Lectio verior,
tametsi‘ad Lo_v. inruat-ginem rejecta. De Manichaeorum
auditoribus plura hic passim.
(a) Vid. Retract. lib. l, cap. 7, u. 6.
