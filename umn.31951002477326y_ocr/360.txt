
4597
Sed ille abreptus dementire meae, ut apud te servare-
tur consolationi meae, post paucos dies, me absente,
repetitur febribus et defungitur.
9. Quo dolore contenebratum est cor meum; et
quidquid aspiciebam, mors erat. Et erat mihi patria
supplicium, et paterna domus mira infelicitas ; et quid-
quid cum illo communicaveram, sine illo in cruciatum
immanem verterat. Expetebant eum undique oculi
mei, et non dabatur mihi; et oderam omnia, quia non
haberent eum, nec mihi jam dicere poterant: Ecce
veniet, sicut cum viveret, quando absens erat. Factus
eram ipse mihi magna qumstio, et interrogabam ani-
mam meam quare tristis esset, et quare conturbaret
me valde; et nihil noverat respondere mihi. Et si dice-
bam, Sperain Deum (Psal. xu, 6 ); juste non obtem-
perabat: quia verior erat et melior homo quem cha-
rissimam amiserat, quam phantasma in quod sperare
jubebatur. Solus ﬂetus erat dulcis mihi et successerat
amico meo in deliciis animi mei.
CAPUT V.
Cur ﬂetus dulcis miseris.
16. Et nunc, Domine, jam illa transierunt, et tem-
pore lenitum est vulnus meum. Possumne audire abs
te qui veritas es, et admovere aurem cordis mei ori
tuo, ut dicas mihi cur ﬂetus dulcis sit miseris? An tu,
quamvis ubique adsis, longe abjecisti ate miseriam
nostram? Et tu in te manes ; nos autem in experimen-
tis volvimur. Et tamen nisi ad aures tuas ploraremus,
nihil residui de spe nostra fieret. Unde igitur suavis
fructus de amaritudine vitae carpitur, gemere et ﬂere,
et suspirare et conqueri? An hoc ibi ί dulce est, quod
speramus exaudire te? Recte istud in precibus, quia
desiderium perveniendi habent. Numquid in dolore
amissaa rei et luctu quo tunc operiebar‘? Neque enim
sperabam reviviscere illum, aut hoc petebam lacrymis,
sed tantum dolebam et ﬂebam. Miser enim eram, et
amiseram gaudium meum. An et ﬂetus res amara est,
et prae fastidio rerum quibus prius fruebamur, et tunc
dum ab eis abhorremus, delectat?
CAPUT VI.
Quantus ar amici morte dolor.
Η. Quid autem ista loquor? Non enim tempus que-
rendi nunc est, sed conﬁtendi tibi. Miser eram, et mi-
ser est omnis animus vinctus amicitia rerum morta-
lium; et dilaniatur cum eas amittit,.et tunc sentit
miseriam qua miser est et antequam amittat eas. Sic
ego eram illo tempore, et ﬂebam amarissime, et
requiescebam in amaritudine. Ita miser eram, et ha-
bebam chariorem illo amico meo vitam ipsam mise-
ram. Nam quamvis eam mutare vellem, nollem tamen
amittere magis quam illum. Et nescio an vellem vel
pro illo, sicut de Oreste et Pylade traditur, si non
ﬁngitur, qui vellent pro invicem vel simul mori, quia
morte pejus eis erat non simul vivere. Sed in me
nescio quis affectus nimis huic contrarius ortus erat,
et taedium vivendi erat in me gravissimum, et mo-
riendi metus. Credo quo magis illum amabam, eo
magis mortem, qua: mihi eum abstulerat, tanquam
¹ Am. Er. et Lov.: in hoc tibi.
