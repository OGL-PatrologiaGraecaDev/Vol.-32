1083
1084

modus, et, bonus. D. Litterarum sono ista video dis-
crepare, caetera autem paria esse. Μ. Quid ? cum enun-
tiamus, pone verbum, et pone adverbium; printer id
quod significatio diversa est, nihil tibi videtur sonus
distare? D. Distat omnino. Μ. Unde distat, cum et
iisdem temporibus utrumque, et iisdem litteris con-
stet? D. Ego distat ¹ quod in diversis locis habent acu-
men. M. Cujus tandem artis est ista dignoscere ? D. Α
grammaticis haec audire soleo, et ibi ea didici; sed
utrum hoc ejusdem artis sit proprium, an aliunde
usurpatum, nescio. Μ. Post ista videbimus: nunc
illud qumro, utrum si tympanum vel chordam bis per-
cuterem tam raptim et velociter quam cum enuntia-
mus modus, aut bonus; agnosceres et tibi eadem
tempora esse, an non. D. Agnoscerem. Μ. Vocares
ergo pedem pyrrhichium. D. Vocarem. Μ. Nomen
hujus pedis a quo, nisi a grammatico, didicisti. ? D.
Fateor. Μ. Ergo de omnibus hujusmodi sonis gram-
maticus judicabit; an per teipsum istos pulsus didi-
cisti, sed nomen quod imponeres, a grammatico au-
dieras? D. Ita est. Μ. Et ausus es nomen quod te
grammatica docuit, transferre ad eam rem, quam non
pertinere ad grammaticam conﬁteris? D. Video non
ob aliud pedi nomen impositum, quam propter tem-
porum dimensionem ; quam ubicumquefcognovero, eo
transferre illud vocabulum cur non audeo? Sed etsi
alia vocabula sunt imponenda, cum ejusdem dimen-
sionis soni sunt, sed ad grammaticos tamen non per-
tinent; quid mihi est de nominibus laborare, cum res
aperta sit ? Μ. Nec ego id volo : sed tamen cum vi-
- deas innumerabilia genera sonorum, in quibus certa:
dimensiones observari possunt, quae genera fatemur
grammatim disciplinae non esse tribuenda; nonne
censes esse aliam aliquam disciplinam, quae quidquid
in hujusmodi sit vocibus numerosum artiﬁciosumque,
contineat? D. Probabile mihi videtur. Μ. Quod ejus
esse nomen existimas? Nam opinor non tibi novum
esse omnipotentiam quamdam canendi Musis solere
concedi. Haec est, nisi fallor, illa qua: Musica nomina-
tur. D. Et ego hanc esse existimo.
CAPUT ll. — Musica quid sit. Modulari quid sit.
2..M. Sed jam placet nobis de nomine minime 1a-
borare: modo inquiramus, si videtur, quam diligen-
tissime possumus, omnem hujus quascumque est
disciplinae vim atque rationem. D. Inquiramus sane:
nam hoc totum quidquid est, multum nosse desidero.
. M. Deﬁni ergo musicam. D. Non audeo. M. Potes
saltem deﬁnitionem meam probare ? D. Experibor,
si dixeris. Μ. Musica est scientia bene modulandi,
An tibi non videtur? D. Videretur fortasse, si mihi
liqueret quid sit ipsa modulatio. M. Numquidnam hoc
verbum quod modulari dicitur, aut nunquam audisti,
aut uspiam nisi in eo quod ad cantandum saltandumve
pertineret i’ D. Ita est quidem: sed quia video modu-
lari a modo esse dictum, cum in omnibus bene factis
modus servandus sit, et multa etiam in canendo ac
saltando quamvis delectent, vilissima sint; volo ple-
nissime accipere quid prorsus sit ipsa modulatio, quo
¹ Distant, juxta Cd. Mss. Α et edd. Er. Lugd. Μ.
