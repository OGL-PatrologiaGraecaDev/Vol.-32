1209

malus tam immanem bestiam videretur vomuisse.
Ad. Minime vero erat arduum scurrae huic resistere;
non enim concederem ore nostro exire quodcumque
loquimur. Nam quae loquimur, ea significamus ; non
autem quae res signiﬁcatur, sed signum quo signiﬁ-
catur loquentis ore procedit, nisi cum ipsa signa si-
gniticantur : quod genus paulo ante tractavimus.
24. Aug. Bene tu quidem hoc modo adversus illum
esses paratus : verumtamen mihi quid respondebis,
utrum homo nomen sit requirenti? Ad. Quid, nisi
esse nomen τ Aug. Quid ? cum te video, num nomen
video ? Ad. Non. Aug. Visne igitur dicam quod sequi-
tur? Αά. Ne quaeso ; nam mihi ipse renuntio, me ho-
minem non esse, qui nomen esse responderim, cum
homo utrum nomen esset inquireres. Jam enim pla-
cuerat, ex ea re quae significaretur, aut assentiri,
aut negare quod dicitur. Aug. At mihi videtur non
te frustra in hanc responsionem decidisse ; nam vigi-
lantiam tuam mentibus nostris indita ipsa lex rationis
evicit : nam si quaererem quid esset homo, respon-
deres fortasse, Animal; si autem quaererem quae
pars orationis esset homo, nullo modo posses recte
respondere nisi, Nomen : quamobrem cum homo et
nomen, et animal esse inveniatur, illud dicitur ex ea
parte qua signum est, hoc ex parte rei quam signifi-
cat. Qui ergo quaerit utrum homo nomen sit, nihil ei
aliud quam esse respondeam : satis enim significat ex
ea parte se velle audire, qua signum est. Si autem
quaerit utrum animal sit, multo proclivius annuam :
quoniam si tacens et nomen et animal, tantum quid
esset homo requireret, placita illa loquendi regula ad
id quod duabus syllabissignilicatur, animus curreret;
neque quidquam responderetur nisi animal, vel etiam
tota deﬁnitio diceretur, id est animal rationale mor-
tale : an tibi non videtur? Ad. Prorsus videtur :
sed cum esse nomen concesserimus, quomodo illam
conclusionem nimis contumeliosa evitabimus, qua
nos homines non esse conﬁcitur? Aug. Quomodo
putas, nisi docendo non ex ea parte illatam, qua
interroganti assentiebanzur'.’ Aut si ex ea parte
illam se fatetur inferre, nullo modo est formidanda:
quid enim metuam hominem, id est tres istas sylla-
bas non esse me conﬁteri? Ad. Nihil est verius. Cur
ergo animum offendit, cum dicitur, non es igitur hov
mo; cum secundum illa concessa, nihil verius dici
potuerit ? Aug. Quia non possum non putare ad id
conclusionem referri, quod his duabus syllabis si-
gniﬁcatur, simul atque ista verba sonuerint, ea scili-
cet regula, quae naturaliter plurimum valet, au-
ditis signis ad res signiﬁcatas feratur intentio. Ad.
Accipio quod dicis.
CAPUT IX. —- An res quaque, vel ejus cognitio pluris
habenda sit quam ipsius signa.
25. Aug. Jam ergo intelligas volo, res qua: signifi-
cantur, pluris quam signa esse pendendas. Quidquid
enim propter aliud est, vilius sit necesse est quam
id propter quod est; nisi tu aliud existimas. Ad. Vi-
detur mihi non temere hic esse assentiendum : nam
cum dicimus, Caenum, longe hoc nomen arbitror rei
regula locutus est.
