
88 Ι LI BEll
lMUS.
aperiret, aut me non sensurum fuisse illum dolorem,
aut certe pro nihilo toleraturum. Sed quia etsi nihil
majus aliquando pertuli, tamen saepe cogitans quanto
graviores possint accidere, cogor interdum Cornelio
Celso assentiri, qui ait summum bonum esse sapien—
tiam, summum autem malum dolorem corporis. Nec
ejus ratio mihi videtur absurda. Nam quoniam dua-
bus, inquit, partibus compositi sumus, ex animo sci-
licet et corpore, quarum prior pars est animus me-
lior, deterius corpus est; summum bonum est me-
lioris partis optimum, summum autem malum pessi-
mum deterioris: est autem optimum in animo sapien-
tia, est in corpore pessimum dolor. Summum igitur
bonum hominis sapere, summum malum dolere, sine
ulla, ut opinor, falsitate concluditur. Β. Posterius
ista videbimus. Aliud enim fortasse nobis ipsa ad
quam pervenire nitimur sapientia persuadebit. Si au-
tem hoc esse verum ostenderit, hanc de summo bono
et summo malo sententiam sine dubitatione tenebimus.
CAPUT XlIl-. — Quomodo et quibus gradibus perspi-
ciatur sapientia. Amor verus.
22. Nunc illud quaerimus, qualis sis amator sapien-
tiae, quam castissime conspectu atque amplexu, nullo
interposito velamento quasi nudam videre ac tenere
desideras, qualem se illa non sinit, nisi paucissimis
et electissimis amatoribus suis. An vero si alicujus
pulchra: feminae amore ﬂagrares, jure se tibi non
daret, si aliud abs te quidquam praeter se amari eom-
perisset; sapientia: se tibi castissima pulchritudo, nisi
solam arseris, demonstrabit? A. Quid ergo adhuc
suspendor infelix, et cruciatu miserabili differor? ,Ι am
certe ostendi nihil aliud me amare, siquidem quod
non propter se amatur, non amatur. Ego autem solam
propter se amo sapientiam, cratera vero vel adesse
mihi volo, vel deesse timeo propter ipsam; vitam,
quietem, amicos. Quem modum autem potest habere
illius pulchritudinis amor, in qua non solum non in-
video czeteris, sed etiam plurimos quaero qui mecum
appetant, mecum inhient, mecum teneant, mecum-
que perfruantur; tanto mihi amiciores futuri, quanto
erit nobis amata communior.
23. Β. Prorsus tales esse amatores sapientiae decet.
Tales quaerit illa cujus vere casta est, et sine ulla
contaminatione conjunctio. Sed non ad eam una via
pervenitur (a). Quippe pro sua quisque sanitate ac tir-
mitate comprehendit illud singulare ac verissimum
bonum. Lux est quaedam ineffabilis et incomprehen-
sibilis mentium. Lux ista vulgaris nos doceat quantum
potest, quomodo se illud habeat. Nam sunt nonnulli
oculi tam sani et vegeti, qui se, mox ut aperti fuerint,
in ipsum solem sine ulla trepidatione convertant. His
quodammodo ipsa lux sanitas est, nec doctore indi-
gent ί, sed sola fortasse admonitione. His credere,
sperare, amare satis est. Alii vero ipso quem videre
vehementer desiderant, fulgore feriuntur, et eo non
viso saepe in tenebras cum delectatione redeunt. Quibus
ι Edd.: Ipsa sanitas dux est,nec ductore indigent. Tres
Mss., Ipsa lux sanitas est, nec doctore.
(a)! Retract., cap. 4, n. 3.
