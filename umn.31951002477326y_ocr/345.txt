667

aliquid movebant, videbam et tenebam hoc ab eis
vocari rem illam, quod sonabant, cum eam vellent
ostendere. Hoc autem eos velle ex motu corporis ape-
riebatur, tanquam verbis naturalibus omnium gen-
tium, quae fiunt vultu et nutu oculorum, czeterorum-
que membrorum actu, et sonitu vocis indicante affe-
ctionem animi, in petendis, habendis, rejiciendis, fu-
giendisve rebus. Ita verba in variis sententiis, locis
suis posita, et crebro audita, quarum rerum signa
essent, paulatim colligebam, measque jam voluntates
edomito in eis signis ore, per haec enuntiabam. Sic
cum his inter quos eram, voluntatum enuntiandarum
signa communicavi, et vitae humanae procellosam so-
cietatem altius ingressus sum, pendens ex parentum
auctoritate, nutuque majorum hominum.
CAPUT ΙΧ.
Odium litterarum, amor lusus, et vapulandi timor in
pueris .
14. Deus, Deus meus, quas ibi miserias expertus
sum et ludiﬁcationesl quandoquidem recte mihi vi-
vere puero id proponebatur, obtemperare monenti-
bus, utin hoc saeculo tlorerem, et excellerem linguo-
sis artibus, ad honorem hominum et falsas divitias
famulantibus. Inde in scholam datus sum ut discerem
litteras, in quibus quid utilitatis esset ignorabam mi-
ser, et tamen si segnis in discendo essem, vapulabam.
Laudabatur enim hoc a majoribus, et multi ante nos
vitam istam agentes, prmstruxerant aerumnosas vias,
per quas transire cogebamur, multiplicato labore et
dolore ﬁliis Adam. Invenimus autem, Domine, homi-
nes rogantes te; et didicimus ab eis, sentientes te, ut
poteramus, esse magnum aliquem, qui posses, etiam
non apparens sensibus nostris, exaudire ,nos et sub-
venire nobis. Nam puer coepi rogare te, auxilium et
refugium meum; et in tuam invocationem rumpebam
nodos linguas mem; et rogabam te parvus, non parvo
affectu, ne in schola vapularem. Et cum me non
exaudiebas, quod non erat ad insipientiam mihi
(Psal. XXI, 3), ridebantur a majoribus hominibus,
usque ab ipsis parentibus, qui mihi accidere mali ni-
hil volebant, plagae meae, magnum tunc et grave ma-
lum meum.
15. Estne quisquam, Domine, tam magnus animus,
praegrandi affectu tibi cohaerens? estne, inquam, quis-
quam? facit enim hoc quaedam etiam stoliditas: est
ergo, qui tibi pie cohaerendo ita sit affectus granditer,
ut equuleos et ungulas, atque hujuscemodi varia tor-
menta, pro quibus elfugiendis tibi per universas ter-
ras cum timore magno supplicatur, ita parvi aestimet,
deridens ί eos qui hmo acerbissime formidant, quem-
admodum parentes nostri ridebant tormenta quibus
pueri a magistris afﬂigebamur? Non enim aut minus
ea metuebamus, aut minus te de his evadendis depre-
cabamur: et peccabamus tamen minus scribendo,
aut legendo, aut cogitando de litteris, quam exigeba-
tur a nobis. Non enim deerat, Domine, memoria vel
ingenium, quae nos habere voluisti pro illa aetate sa-
ι Nonnulli e Mss. : Diligens eos. Paulo post vero Bad. Am.
et Er.: AcerbiSsi-mc inﬂigunt.
