
1225
tecum credo, et inconcusse credo, omnibusque popu-
lis atque gentibus credendum esse clamo, malum
esse adulterium: sed nunc molimur id quod in ﬁdem
recepimus, etiam intelligendo scire ac tenere ﬁrmis-
simum. Considera itaque quantum potes, et renuntia
mihi, quanam ratione adulterium malum esse, cogno-
veris. E. Hoc scio malum esse, quod hoc ipse in uxore
mea pati nollem: quisquis autem alteri facit {quod sibi
fieri non vult, male utique facit. Α. Quid, si cujuspiam
libido ea sit, ut uxorem suam praebeat alteri, liben-
terque ab eo corrumpi patiatur, in cujus uxorem vicis-
sim parem cupit habere licent iam ? nihilne mali facere
tibi videtur? E. Imo plurimum. Α. At iste non illa
regula peccat: non enim id facit quod .pati nolit.
Quamobrem aliud tibi quaerendum est, unde malum
esse adulterium convincas.
7. E. Eo mihi videtur malum, quod hujus criminis
homines vidi saepe damnari. A. Quid, prOpter recte
facta nonne homines plerumque damnati sunt? Recen-
se historiam, ne te ad alios libros mittam, eam ipsam
quae divina auctoritate praecellit; jam invenies quam
male de Apostolis et de omnibus martyribus sentia-
mus, si placet nobis damnationem certum indicium
esse malefacti, cum illi omnes damnatione digni pro-
pter confessionem suam 'judicati sint. Quamobrem si
quidquid damnatur malum est, malum erat illo tem-
pore lcredere in Christum, et ipsam conﬁteri ﬁdem:
si autem non omne malum est quod damnatur, quaere
aliud unde adulterium malum esse-doceas. E. Quid
tibi respondeam non invenio.
8. Α. Fortassis ergo libido in adulterio malum est:
sed dum tu foris in ipso facto quod jam videri potest,
malum quaeris, pateris angustias. Nam ut intelligas
libidinem in adulterio malum esse, si cui etiam non
contingat facultas concumbendi cum conjuge aliena,
planum tamen aliquo modo sit id eum cupere, et si
potestas detur facturum esse, non minus~ reus est,
quam si in ipso facto deprehenderetur. E. Nihil est
omnino manifestius, et jam video non opus esse lon-
ga sermocinatione, ut mihi de homicidio et sacrilegio,
ac prorsus de omnibus peccatis persuadeatur. Clarum
est enim jam nihil aliud quam libidinem in toto ma-
lefaciendi genere dominari.
CAPUT IV. -- Objectio de homicidio patrato ea: metu.
Cupiditas culpabilis quid sit.
9. A. Scisne etiam istam libidinem alio nomine cu-
piditatem vocari? E. Scio. Α. Quid? inter hanc et
metum nihilne interesse, an aliquid putas?E. Imo
plurimum haac ab invicem distare arbitror. Α. Credo
te ob hoc arbitrari, quia cupiditas appetit, metus fu-
git. E. Est ita ut dicis. Α. Quid si ergo quispiam non
cupiditate adipiscendae alicujus rei, sed metuens ne
quid ei mali accidat, hominem occiderit? num homi-
cida iste non erit ? E. Erit quidem, sed non ideo fa-
ctum hoc cupiditatis dominatu caret: nam qui me-
tuens hominem occidit, cupit utique sine metu vivere.
A. Et parvum videtur bonum sine metu vivere?
E. Magnum bonum est, sed hoc illi homicida: per ta-
PATROL. XXXII.
