913
914

qui perfecte quaerit, quamvis non inveniat veritatem,
beatusque est ob eam rem, quod secundum rationem
vivit; tua vero deﬁnitio et frustrata est, et si non
esset, nihil eam curare deberem, si ex eo solum quod
ego deﬁnivi, satis causa ﬁrmata est: cur, quaeso, non-
dum est ista inter nos quaestio dissoluta?
CAPUT V. -- Quidnam sit sapientia.
13. Hic Trygetius: Dasne, inquit, sapientiam re-
ctam viam vita: esse? Do, inquit, sine dubio: sed
tamen volo mihi sapientiam delinias, ut sciam utrum
quae mihi, eadem tibi esse videatur. Et ille: Parum
tibi, ait, videtur deﬁnita hoc ipso quod nunc interro-
gatus es? Etiam quod volui concessisti. Si enim non
fallor, non falso recta via vitae sapientia nominatur.
Tum Licentius: Nihil mihi tam ridiculum, quam ista
deﬁnitio videtur, inquit. Fortasse, ait ille: pedeten—
tim tamen quaeso, ut ratio prmveniat risum tuum:
nihil enim est foedius risu irrisione dignissimo. Quid
enim, ait ille, nonne fateris vitae mortem esse contra-
riam? Fateor, ait. Mihi igitur, inquit ille, via vitae
nulla magis videtur, quam ea qua quisque pergit, ne
in mortem incidat. Assentiebatur Trygetius. Ergo si
viator quispiam diverticulum vitans, quod a latroni-
bus obsideri audierit, recta ire pergat, atque ita eva-
dat interitum; nonne et viam vitae, et rectam secutus
est; et eam sapientiam nominat nemo? Quomodo
igitur omnis recta vitae via sapientia est? Concessi
enim esse, sed non solam. Deﬁnitio autem nihil com-
plecti debuit, quod esset alienum. Itaque rursus detini,
si placet, quid tibi videtur esse sapientia.
14. Diu ille tacuit; deinde: En, inquit, iterum dc-
tinio, si hoc tu nunquam ﬁnire statuisti. Sapientia est
via recta, qua; ad veritatem ducat. Similiter ethoc,
inquit ille, refellitur : nam dum apud Virgilium Eneae
dictum est a matre :
Perge modo, et qua te ducit via dirige gressum.
(te-nem. 1, 4ου.)
sequens hanc viam ad id quod dictum erat, id est ad
verum pervenit. Contende, si placet, ubi pedem ille
incedens posuit, sapientiam posse dici: quanquam
stulte prorsus istam descriptionem tuam effringere
conor; nam causam meam nulla plus adjuvat. Etenim
sapientiam non ipsam veritatem, sed viam quae ad
eam ducat, esse dixisti. Quisquis ergo hac utitur via,
sapientia profecto utitur; et qui sapientia utitur, sa-
piens sit necesse est: sapiens igitur erit ille, qui per-
fecte quaesierit veritatem, etiamsi ad eam nondum
pervenerit. Nam via quae ducit ad veritatem, nulla,
uti opinor, intelligitur melius quam diligens inquisitio
veritatis. Hac igitur sola via utens, jam iste sapiens
erit : at nemo sapiens miser; omnis autem homo aut
miser, aut beatus: beatum igitur faciet non tantum
inventio, sed ipsa per se investigatio veritatis.
l5. Tum ille arridens: Merito mihi, inquit, ista
contingunt, dum adversario in re non necessaria
ﬁdenter assentior : quasi vero ego sim magnus deﬁni-
tor, aut quidquam in disputando magis supervacaneum
putem. Quis enim modus erit, si ego rursus velim de-
ﬁniri abs te aliquid, et rursus ejusdem deﬁnitionis
