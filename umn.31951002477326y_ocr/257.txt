492

491 Vl'l‘A S. AUGUSTINI EPISUOPI.
tendit. In illis tamen baptizatis, quamvis id nesciant,
Spiritum sanctum habitare, idque quomodo recte in-
telligatur, statim explicat (Epist. 187, n. 25.)
7. Ad Paulinum episcopum Nolanum post Innocen-
tii papae obitum scribens suo et Alypii simul nomine
(Epist. 186), apertius istam haeresim, longeque'vehe-
mentius oppugnat: cujus auctorem Pelagium eum esse
nuntiat, qui, ut forte distingueretur a Pelagio Tarenti,
Brito cognominabatur, et quem ut servum Dei, per-
inde atque ipsi, dilexit Paulinus. Mittit eidem Pau-
lino Africanorum duorum consiliorum et quinque epi-
scoporum epistolas hac de causa scriptas ad Innocen-
tium papam, Innocentiique ad illas responsa: ad-
junctis haud dubie Gestis Palaestini judicii, de quo, ut
ait, damnatus Pelagius exisset, nisi objecta sibi contra
gratiam Dei dicta, qua: obscurare non potuit, ipse da-
mnasset (lbid., η. 31). Eumdem nihilominus, in libris
post illud judicium ab ipso editis,‘ haudquaquam de
adjutorio divinae gratiae recte sentire, hinc perspi-
cuum esse afﬁrmat, quod aliquando ita paribus mo-
mentis potestatem voluntatis aequa lance perpendit,
ut aliquantum etiam ad non peccandum valere deti-
niat : aliquando autem quotidiano gratiae Dei muniri
nos conﬁtetur auxilio, quamvis habeamus ad non
peccandum forte ac ﬁrmum liberum arbitrium; ut vi-
deatur auxilium gratiae tanquam ex abundanti putare
concedi, scilicet ut quod homines facere per liberum
jubentur arbitrium. facilius possint implere per gra-
tiam. Praeterea auditione acceperat Augustinus, esse
in civitate Nolana quosdam pro errore, quo dicebant
infantes non baptizatos habere vitam azternam, tanta
obstinatione nitentes, ut ab Pelagio ipso, quam ab hac
sententia, potius discederent. Alios memorat alio circa
parvulorum Baptismum errore teneri, quo nimirum
infantes, qui non baptizati pereunt, reos propriorum
constituunt peccatorum, liberi arbitrii usu ab ipsis
commissorum : ut qui bona malave cogitare non pos-
sunt, putentur per liberum arbitrium vel poenam
mereri posse vel gratiam. Nec perfugium istud, quan-
tumvis ineptum, silentio praeterit : Quod enim potue-
runt, inquit, magna et acuta ingenia cogitare, aut ino-
piae est tacendo vitare, aut arrogantia contemnendo
praeterire (Ibid., n.' l3). Quasdam in hac epistola
post annos fere duodecim improbare coeperunt ii,
qui Pelagianae haereseos reliquias fovere potius, quam
doctrinam catholicam de praedestinatione ac de perse-
verantiae dono proﬁteri, animum induxerant (Dc Dono
perseu, η. 55). Augustinus ante ﬁnem ejusdem episto-
lae profert duodecim errores, quos in Palaestina sy-
nodo vel invitus damnavit Pelagius, ac totidem sub-
jicit oppositas illius sententias, quas Ecclesia catho-
lica semper tenuit. Libellum ex hac parte epistolae
factum reperire est in Codice Canonum Ecclesiae Ro-
manae (Cod. Can. Rom., can. 18) : nec a veritate longe
abhorret, sicuti visum est erudito viro (Quesnel., in
Leon., tomo 2, diss. 13, cap. 2t), huncce libellum, quo
distinctius proponuntur ea, quae Coelestio seu Pelagio
ejusque discipulis erant proﬁtenda, missum fuisse ad
Zosimum papam ab episcopis Carthaginensis concilii
se quoque molitus est per litteras ad Innocentium,
