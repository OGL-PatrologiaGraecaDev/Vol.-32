
ADMONITIO
DE SEQUENTIBUS DUOBUS DE ORDINE LIBRIS.
Ad edendum opus de Ordine animum adjecit Augustinus auctore Zenobio, cujus viri amicitiam et plurimam
in se suosque familiares benevolentiam commemorat lib. l, c. 7 ; ubi se ipsi ea de re multa atque alta percon-
tanti facere satis antehac non potuisse dicit, cum non modo rei difﬁcultas, sed temporum etiam angustia: pro-
hiberent. Caeterum amico vehementer instanti ne diutius dilferret, atque ad copiosius respondendum carmine
provocanti morem gerere oportuit.
Coepit itaque conscribendis hisce libris vacare apud Cassiciacum sub ﬁnem anni 386 ; quippe cum primum 1i-
brum perfecerit antequam Mediolano regressus esset Alypius, qui inchoato jam contra Academicos opere, ante
13 diem novembris eo profectus, inde rediit Opportune ut interesset tum ejusdem operis posterioribus duobus
absolvendis libris, tum etiam alteri cudendo libro de ordine: in quo citatur interdum liber de Beata Vita,
laudatur etiam locus libri tertii contra Academicos: unde secundum hunc de Ordine librum post istos perfectum
esse intelligimus.
Argumentum utriusque libri exhibet annexa hic Retractatio. In primo insignior locus est, ubi comprimun-
tur aamulationis et inanis juctantias motus illi, quibus agitari solent adolescentes qui litteris navant Operam.
In secundo libro ex ordinis definitione nascuntur variae quaestiones . cumque rei difficultas collocutorum ca-
ptum superaret, visum est Augustino rectum studendi ordinem edocere. Quapropter primum de informandis
rite moribus, tum de comparandis humanis disciplinis disserit, quibus fretus adjumentis animus ad celsiora
demum percipienda evehatur.
Vide librum 1, cap. 3, Retractationum, col. 588-589, acerbis, Per idem tempus, η. 1, usque
ad verba η. 3, Ordinem rerum Zenobi. M.
S. AURELII AUGUSTINI
HIPPONENSIS EPISCOPI
DE ORDINE
LIBRI DUO‘“).
LIBER PRIMUS.
Disputationes duas exhibet, quarum prima docet omnia prorsus et bona et mala ordine divina: providentiae contineri.
Secunda de ordinis praestantia et notione nonnihil tangit; atque hic data occasione incompositos animi motus et pueriles
gloriolae obtentu rixas alumnorum suorum graviter carpit Augustinus; tumque Monnicam dicit ob sexum a philOSOphica
disputatione minime arcendam esse.
_———_
PREFATIO .
CAPUT PRIMUM. — Omnia divina providentia regi.
l. Ordinem rerum, Zenobi, consequi ac tenere
cuique proprium, tum vero universitatis quo coerce-
tur ac agitur hic mundus, vel videre vel pandere
difﬁcillimum hominibus atque rarissimum est. Huc
accedit quod etiamsi quis hazc possit, non illud quo-
que valeat efﬁcere, ut dignum auditorem tam divinis
obscurisque rebus, vel vitae merito, vel habitu quo-
dam eruditionis, inveniat. Nec tamen quidquam est
quod magis avide expetant quaeque optima ingenia,
magisque audire ac discere studeant qui scopulos
vitae hujus et procellas, velut erecto quantum licet
(a) Scripti sub ﬁnem anni 386.
