1163

quo fructus illorum est, vel abjiciet quasi non neces-
sarium, vel differet quasi post necessarium. Reliquos
vero qui ad ista intelligenda eruditi non sunt, si sa-
cramentis Christiana: puritatis imbuti‘, in unum et
verum Deum summa charitate nitentes, cuncta pueri-
lia transvolaverunt, fraterne admoneo ne ad ista de-
scendat et cum hic laborare coeperint, de tarditate
sua conquerantur, ignorantes itinera difficilia et mo-
lesta pedibus suis, volando se posse etiam ignorata
transire. Si autem ii legunt qui et infirmis aut inexer-
citatis gressibus hac ambulare non possunt, et nullas
pietatis alas habent, quibus ista neglecta prretervo-
lent, non se inserant inconvenienti negotio; sed prae-
ceptis saluberrimae religionis, et nidofidei Christiana":
pennas nutriant, quibus subvecti laborem ac pulve-
rem hujus itineris evadant, magis ipsius patrias quam
viarum ﬂexuosarum amore flagrantes. His enim haec
scripta sunt, qui litteris saecularibus dediti, magnis
implicantur erroribus, et bona ingenia in nugis con-
terunt, nescientes quid ibi delectet. Quod si animad-
verterent,vidercnt qua effugerent illa retia,et quisnam
esset beatissima: securitatis locus.
CAPUT II. — Sonorum numeri quotuplicis generis, et
an quodque eorum genus sine alio esse possit. Primum
genus numerorum in ipso sono. Secundem genus in
ipso sensus audientis.
2. Μ. Quamobrem tu cum quo mihi nunc ratio est,
familiaris meus, ut a corporeis ad incorporea trans-
eamus, responde, si videtur, cum istum versum pro-
nuntiamus, Deus creator omnium, istos quatuor iambos
quibus constat, et tempora duodecim ubinam esse
arbitreris, id est, in sono tantum qui auditur, an
etiam in sensu audientis qui ad aures pertinet, an in
actu etiam pronuntiantis, an quia notus versus est,
in memoria quoque nostra hos numeros esse faten-
dum est? D. In his omnibus puto. M. Nusquamne
amplius? D. Quid aliud restet non video, nisi forte
interior et superior aliqua vis sit ² unde ista proce-
dunt. Μ. Non ego quaaro quid suspicandum sit:
quare si haec quatuor generaita tibi apparent, ut nul-
lum aliud videas quod atque manifestum sit, discer-
namus ea, si placet, ab invicem, et videamus utrum
singula esse sine invicem possint. Nam credo non te
esse negaturum fieri posse, ut in aliquo loco aliquis
sonus existat hujuscemodi morulis et dimensionibus
verberans aerem vel stillicidio vel aliquo alio pulsu
corporum, ubi nullus adsit auditor. Quod cum fit,
num praeter illud primum genus, cum ipse sonus hos
numeros habet, ullum horum quatuor reperitur ? D.
Nullum aliud video.
3. M. Quis iste alter, qui est in sensu audientis?
potestne esse si nihil sonet ? Non enim quaero utrum
habeant illa: aures vim percipiendi si quidquam so-
nuerit, qua utique non carent si desit sonus: non
enim et cum silentium est, nihil a surdis differunt:
sed quaero utrum ipsos numeroshabeant,etiamsi nihil
¹ Enr, et Lov. raritatis imbuti ; at Mss. habent cum Am.,
puritatis.9 Esi, juxta Ms. A. M.
