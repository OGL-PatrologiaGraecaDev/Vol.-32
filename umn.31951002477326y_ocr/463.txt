903 ΑΒΜΟΝΙΤΙΟ DE SEQUENTIBUS Ἰ
904

ΖΟΝΤΒΑ ACADEMICOS LIBRIS.
dor jam subrutilat, latissime atque plenissime intuean-
tur. Sed ex his quidam falsi colores atque formae, velut
in speculum cogitationis se fundunt, falluntque inqui-
rentes saepe, ac decipiunt putantes illud totum esse
quod norunt vel quod inquirunt. Ipsa: sunt illa; ima-
ginationes magna cautione vitandae; quas deprehen-
duntur fallaces, cum cogitationis variato quasi speculo
variantur, cum illa facies veritatis una et immutabilis
maneat. Tum enim alterius atque alterius magnitudi-
nis quadratum sibi cogitatio depingit, et quasi ante
oculos praefert; sed mens interior quae vult verum vi-
dere, ad illud se potius convertat, si potest, secundum
quod judicat illa omnia esse quadrata. A. Quid, si
nobis quispiam dicat secundum id eam judicare, quod
videre oculis solet? Β. Quare ergo iudicat, si tamen
bene erudita est, quantamvis pilam veram vera pla-
nitie puncto tangi? Quid tale unquam oculus vidit,
aut videre potest,§cum ipsa imaginatione cogitationis
ﬁngi quidquam hujusmodi non potest? Annon hoc
probamus, cum etiam minimum circulum imaginando
animo describimus, et ab eo lineas ad centrum duci-
mus? Nam cum duas duxerimus, inter quas quasi acu
vix pungi possit, alias jam in medio non possumus
ipsa cogitatione imaginaria ducere, ut ad centrum sine
mendacio pollicetur. A. Fiat ut speramus.
ADMONITIO
DE SEQUENTIBUS TRIBUS CONTRA ACADEMICOS LIBRIS.
Rectus ordo postulat, ut libri contra Academicos, qui primi omnium ab Augustino recensiti, et ante caeteros
(excepto opere de Pulchro et Apto, qui fetus eo juniore editus statim intercidit) ab eo profecti sunt, huc in
proprium locum restituantur. Nempe cum Academicorum contra veri perceptionem argumenta sanctus Doctor
dudum imbibisset; ea tum etiam, cum veritatem Dei gratia fuisset assecutus, nonnullam ipsi molestiam faces-
sebant: quibus diluendis, non modo privatim sedulis meditationibus insistere, sed etiam cum amicis disputa-
tionem habere animo destinavit. Hanc porro collationem per aliquot dies habitam tres in libros partitus est, et
Romaniano suo concivi ac Maecenati, eum ad phiIOSOphiaa studium adhortando, transmisit.
Liber primus congredientes inter se Licentium et Trygetium exhibet, hunc contra Academicos, illum pro
Academicis disputantem: an beata vita in cognitione veri; an contra in sola illius investigatione sit collo-
canda. Ubi quid sit error, quid sapientia fuse explicatur.
ln libro secundo S. Augustinus recenset placita Academicorum; prosequitur Alypius veterem inter novam-
que Academiam discrimina. Exploditur sententia horum philosophorum, qui cum verum haud posse deprehendi
putarent, tamen veri simile sequi se proﬁterentur.
In tertio libro verum inveniri pro susceptis partibus diftitetur Alypius; probat Augustinus a sapiente co-
gnosci, ut pote qui saltem sapientiam noverit. Hic ipse deinde Zenonis deﬁnitionem discutit, et duo illa redar-
guit Academicorum eﬁ‘ata: Nihil percipi posse, et, Nulli rei debere assentiri. Dicit demum videri sibi, Acade-
micos non ita sensisse uti vulgo existimantur.
Scripsit hos libros initio suae conversionis in agro Cassiciaco, pauculis, ut ait, diebus transactis, posteaquam
ibi vivere coepit (Lib. 1, c. l η. 4); adeoque sub ﬁnem anni 386; quo abdicata rhetorica: professione illuc se-
cessit, ut totus purgando animo vacaret, seseque ad sacrum Baptisma digne compararet. Consule annotatio-
nem in lib. 3, c. 20.
S. AUGUSTINUS, EPIST. l, AD HERMOGENIANUM.
Academicos ego ne inter jocandum quidem unquam lacessere auderem; quando enim me tantorum virorum non
moveret auctoritas, nisi eos putarem longe in alia, quam vulgo creditum est, fuisse sententia? Quare potius eos imi?
tatus sum quantum valui, quam empugnavi, quod omnino non valeo. Videtur enim mihi satis congruissc temporibus,
ut si quid sincerum de fonte Platonico ﬂueret, inter umbrosa et spinosa dumeta potius in pastionem paucissimorum
hominum duceretur, quam per aperta manans, irruentibus passim pecoribus nullo modo posset liquidum purumque
servari“... Hoc autem saeculo cum jam nullos videamus philosophos, nisi forte amiculo corporis, quos quidem haud
