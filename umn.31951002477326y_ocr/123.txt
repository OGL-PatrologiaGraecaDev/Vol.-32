224

223
modo destinatus (Epist. 77, n. 2, et Epist. 78, η. 2).
De Laeto quoque adolescente, qui perfecta: vitae ti-
rocinium apud Augustinum posuerat, et aliquandiu
cum eo manserat, aut in ejus domo, si laicos, quos
clericatui destinabat, in eam admitteret, idem quod
de Spe existimare licet. Laetus ille animi sui fervore
maximam fratribus laetitiam attulerat. Animadvertit
tamen Augustinus, eum domesticis curis a divino
studio retardatum, ferri potius et duci a cruce sua et
carnis suae inﬁrmitate, quam illam ferre ac ducere.
Et reipsa coactus est ab Augustino discedere, et do-
mum suam repetere, ut res domesticas componeret,
ea mente ut jugo mandante servitutis excusso, se
vinculis sapientiae daret ultro constringendam. Atta-
men domi sua: plurimis tentationibus conflictatus est.
Reperit illic servi fugam, mortem ancillarum, mgram
fratrum valetudinem, et praecipue lacrymas matris,
quae eum irretitum ab instituto cursu revocabat, Qua-
propter ad fratres suos (Hipponensis monasterii,
seu laicorum seu clericorum), aliquid solatii sollici-
tudinibus suis quaesiturus epistolam misit, in qua
insinuabatdesiderare se litteras Augustini. Hunc do-
lor de infelici statu Laeti conceptus satis urgebat, ut
ipsius desiderio non negaret, quod se videbat oflicio
debere charitatis. Ardentissimam igitur ad eum scri-
psit epistolam (Epist. 243), qua illum hortabatur ad
terrenarum rerum contemptum, et ad matris amo-
rem charitati Christi et Ecclesiae, sumque saluti
postponendum. Suadet itaque ut facultates suas matri
et domesticis suis, si forsan his indigeant}! relinquat ;
tum illis nuntium remittat : ne majorem tristitiam
torpore suo fratribus pariat, quam laetitiam alacritate
pristina dederat. Monet ut studio cognoscendae veri-
tatis vacet, seseque ad evangelicae praedicationis of-
ﬁcium comparet; Ecclesiam indigere auxilio, ut ad-
versus hostium suorum incursus propugnetur, atque
ut parvuli ejus ﬁlii, contra quorumdam ﬁliorum
suorum ignaviam atque torporem, aliorum ﬁliorum,
quorum e numero erat, calore foveantur. Ex quibus
colligere licet, eum Ecclesiae ministerio fuisse ab
Augustino destinatum .
8. Cum igitur Augustinus in episcopii domo secum
clericos suos haberet, cum iisdem formam vitae pri-
morum Christianorum Jerosolymis degentium, qui-
bus erant omnia communia, nihil proprium, quantum
poterat, sectabatur (Serm. 355, c. 1, n. 2; Serm. 356,
η. 1). In illius societate nulli licebat suum aliquid di-
cere, sed omnia omnibus erant communia : et quot-
quot in eam admittebantur, hanc sibi legem sciebant
impositam (Serm. 355, c. 2,n. 2; Serm. 356, η. 2). Ne-
que vero ullum ordinabat clericum, nisi qui secum sub
ea conditione manere vellet : ut si quis descisceret e
proposito, illi clericatum auferret, eumque velut sa-
crae societatis susceptas, et sanctas professionis de-
sertorem de gradu dejiceret (Serm. 356, nn. 6, 14).
Sic omnes clerici cum eo pauperes erant, simul
praestolantes misericordiam Dei ex reditibus posses-
sionum Ecclesiae, vel ex oblationibus ﬁdelium, qua:
singulis pro cujusque indigentia distribuebantur (Pos-
