310

309
dam pro vano haberi posse: ideoque rogat, ne
aspernetur etiam superﬂua metuentes.
3. In monasterio suo non parum solatii capiebat
Augustinus; sed nihilominus molesta quoque non-
nulla- ibi subinde experiebatur; et quantavis cura
eorum, qui secum vivebant, disciplinae prospiceret ;
sentiebat tamen, et se hominem esse, et in ho-
minum contubernio versari, nec sperare ullo modo
posse, nullos se praeter sanctos in vita: societate ha-
biturum : cum non licuerit hoc, neque in illorum,
qui vita: sanctimonia prmcelluerunt,;familia, neque
in Christi Domini comitatu, neque in cmlo ipso re-
perire (Epist. 78, πη. 8, 9). Istam humanarum rerum
calamitatem hoc tempore expertus est. Ejus in mo-
nasterio erant duo fratres, Carthagine aut in vicinia
nati, quorum alteri Donato nomen. Hi quadam vanae
gloriae cupiditate ducti e monasterio excedere cogita-
runt : desiderium,'uti videtur, obtendentes patria: sua:
in clericali ministerio serviendi. Cupidus eorum salu-
tis Augustinus, quanta potuit impedimenta, ne illi
prava cogitata perlicerent, objecit. At cum abduci se
a proposito nequaquam essent passi, Carthaginem
profecti sunt: ubi Aurelius ratus fortasse huc eos
cum bona venia Augustini venisse, Donatum in cle-
rum ascivit. Huic fratrem, eur egrederetur, causam
praebuisse testatur Augustinus. Atqui illud prius eve-
nit, quam concilium, in quo de monasteriorum de-
sertoribus eorumque ordinatione actum est, celebra-
retur, nempe ante idus septembris anni quadringen-
tesimi primi. Haud reperimus tamen in hac synodo
Augustinum ea de re cum Aurelio locutum: etsi
eodem loci, verbo statueremus, non obscure signiﬁcet
ei se interfuisse. At quas litteras Augustinus ab Au-
relio proxime post suum ab invicem discessum acce-
pit, in iis de Donato ejusque fratre agebatur. Diu
dubitavit sanctus Episcopus quid ei responsi daturus
esset: at salutis tandem illorum, quibus consulere
tenebatur, desiderio motus rescripsit, monachos pe-
riculosae tentationi objici, clericos, e quorum numero
episcopi ipsi sunt, non levi affici contumelia, si vitae
monasticae desertores in eorum ordinem assumantur;
cum prius is honor nonnisi monachorum probatissi-
mis tribui soleret, nec raro ii ipsi ecclesiasticis mu-
neribus essent inepti. Quibus addit, Aurelium ex
animi sententia Donato, si quidem superbiam is po-
suerit, uti posse, quando illum, antequam hac de re
quidquam statuisset concilium, ordinavit. De fratre
autem ejus, inquit, cum intelligas quid sentiam, nescio
quid respondeam. Quo plane signiﬁcat istum non posse,
nisi violato conciliidecreto, ordinari. Subdit nihilo-
minus, ejus se prudentiae et charitati nolle interce-
dere, atque adeo posse ipsum hac in re sequi, quod
utilius Ecclesiae judicaverit. Papae vocabulum, quo in
epistolae inscriptione Aurelium salutat, dubium esse
non sinit, quin is fuerit Carthaginensis episcopus
(Epist. 60).
4. Haud scimus an idem quoque sit, quem in epi-
stola ad Quintianum semel ac secundo senem Aure-
lium vocitat (Epist. 64, im. 2, 3) : siquidem istud vo-
