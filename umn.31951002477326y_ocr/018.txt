
l3 PREFATIO GENERALIS. 14
diutissime fortunare pergat. Interim tua bonitate conﬁsi, Regia! tutelae praesidium, quod jam inde ab initio re—
gni tui toties experti sumus, in posterum etiam nobis impendi obnixe postulamus, Rex Clementissime, quid-
quid perinde habuerimus, quidquid ipsi fuerimus, tuum id omne reputaturi.
Sacra: Majestati tuae
Devotissimi ac ﬁdelissimi
clientes et subditi,
Parisiis, e Monasterio S. Germani a Pratis,
cal. januarii, an. l679.
MONAClll BENEDICTINI CONUB. MAL‘HI.
-w
IN NOVISSIMAM
S. AUGUSTINI OPERUM
EDITIONEM
ΡΒίΕΡΑΤΙΟ GENERALIS.
Cum primum Congregationis nostrae Praepositi fratres nostros ad studia litterarum applicare censuerunt, ea
potissimum ab eis delecta sunt studia, quae plus utilitatis pra: se ferrent, quam ostentationis; et quae reli-
giosae solitudini et conversationi magis convenirent. In eo genere nihil aptius aut opportunius eis visum est,
quam recognitio et editio nova sanctorum Patrum, cum Latinorum, tum Graecorum : propterea quod et exer-
citatio ipsa per sese maxime conduceret ad lectitanda et meditanda eorum scripta, in quibus vera et sincera
Ecclesize doctrina ac pietas consistit; et non pauca nobis adjumenta suppeterent ad id operis suscipiendum et
exsequendum. Atque ut quibusdam veluti gradibus ad hunc laborem, magis arduum certe ac difﬁcilem, quam
splendidum, fratres nostri idonei et parati sensim redderentur, a quibusdam veluti rudimentis initium ductum
est, scilicet ab editione selectorum Opusculorum sanctorum Patrum; dein ab integris scriptis aliorum, donec
tandem ad opera sanctissimi doctoris Augustini ventum est : quibus emendandis et recognoscendis ut Operam
impenderemus, multi Ecclesia: illustrissimi praesules, necnon etiam togae principes viri auctores nobis et insti-
gatores fuere. E primis fuit illustrissimus Franciscus Harlzeus Parisiorum nuper archiprcesul, qui hujus operis
patronum et fautorem semper se praestitit: e secundis Guillelmus Lamonius Senatus Parisiensis quondam
princeps, qui, pro sua in litteras litteratosque benevolentia, typographicam nobis domesticam ofﬁcinam a Rege
impetrare et procurare voluit, ut haec editio in privatis {edibus commodius et facilius procuraretur. Verum hac
conditione, quantumvis in speciem opportuna, ob varias causas, quas commemorare nihil juvat, minime ad-
missa, institit nihilominus Prteses illustrissimus, institere et alii quam plures diversorum Ordinum spectatis-
simi viri, ut tanta: molis opus subire ne refugeremus.
llis incitamentis commoti Superiores nostri, vix tamen ad vastum illum laborem subeundum, ut erant
perspicaces, adduci potuere; rati, id quod docuit eventus, rem esse aleae ac difﬁcultatis plenam, cujus, si
minus ea succederet, incauta et imprudens molitio nobis probro verteret; si bene, invidia forte in nos redun—
daret. Deinde temerarium videbatur, secundum Lovanienses Theologos doctissimos, de Augustino, totaque
republica christiana optime meritos, novam sancti Doctoris Operum editionem meditari : quippe vix ﬁeri posse,
ut a nobis eorum diligentia aequaretur, nedum superaretur.
Ad haec recurrebant animo veteres controversiae ac rixae, qua: ex sancti Doctoris scriptis et doctrina identi-
dem in Ecclesia excitatae fuerant; verebanturque illi, ne, dum Ecclesiae hoc fratrum suorum labore consulere
optarent, novarum altercationum semina inde orirentur, uti experientia non semel probatum est: nempe quod
tanti viri doctrina et humano ingenio captu sit difﬁcilis, et mortalium cupiditati ac superbiae parum favens
et accepta.
acce na.Veruin has aliasque difﬁcultates prorsus discussit ac removit summa dignatio Ludovici Magni, qui novam
hanc editionem augustissimo suo nomine illustrari, ac patrocinio regio muniri permisit.
Accessit insuper amplissimum Regis privilegium in gratiam novae editionis, illustrissimi Francia: caneellarii
Michaelis Tellerii auctoritate, regioque edicto assertum, reclamantibus et obsistentibus incassum nonnullis bi-
bliopolis, quos occulti quidam adversarii ad avertendum novre editionis propositum clanculum instiga-
bant. Tantis fulti praasidiis, nullum obicem insuperabilem, nullam invidiam nobis formidandam esse existi-
mavimus.
1am vero ne hoc consilium nimis audax ac temerarium videretur, praeiverat exemplum Petri Morini Vati-
cance typographia: praefecti, aliorumque almae Urbis eruditorum virorum, Adriani abbatis, atque Obrii doctoris
