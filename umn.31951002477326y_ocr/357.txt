
691 ΕΘΝ FESSIONUM ὃ. AUGUSTINI.
dine habendi ; ant puniuntur corrigendi studio pote-
state ordinata, et incertum est an libidine nocendi.
Multa itaque facta quae hominibus improbanda vide-
rentur, testimonio tuo approbata sunt ; et multa laudata
ab hominibus, te teste damnantur: cum smpe se ali-
ter habet species facti, et aliter facientis animus, at-
que articulus occulti temporis. Cum vero aliquid tu
repente inusitatum et improvisum imperas, etiam si
hoc aliquando vetuisti, quamvis causam imperii tui
pro tempore occultes, et quamvis contra pactum sit
aliquorum hominum societatis ; quis dubitet esse fa-
ciendum, quando ea justa est societas hominum, quae
servit tibi? Sed beati qui te imperasse sciunt. Fiunt
enim omnia a servientibus tibi, vel ad exhibendum
quod ad praisens opus est, vel ad futura praenuntiantia.
CAPUT Χ.
Nugae Manichaeorum de. terrae fructibus.
l8. Habe ego nesciens, irridebam illos sanctos ser-
vos et Prophetas tuos. Et quid agebam cumirridebam
eos, nisi ut irriderer abs te ; sensim atque paulatim
perductus ad eas nugas, ut crederem ticum plorare
cum decerpitur, et matrem ejus arborem lacrymis
lacteis? Quam tamen ticum si comedisset aliquis san-
ctus, alieno sane, non suo scelere decerptam, misce-
ret visceribus, et anhelaret de illa angelos, imo vero
particulas Dei, gemendo in oratione atque ructando:
quae particulae summietveri Dei ligatae fuissent inillo
pomo, nisi electi sancti dente ac ventre solverentur.
Et credidi miser magis esse misericordiam praestan-
dam fructibus terrae. quam hominibus, propter quos
nascerentur. Si quis enim esuriens peteret, qui Ma-
nichacus non esset, quasi capitali supplicio damnanda
buccella videretur, si ei daretur.
CAPUT XI.
Planctus et somnium matris de ﬁlio.
19. Et misisti manum tuam ex alto, et de hac pro-
funda caligine eruisti animam meam (Psal. cum, 7),
cum pro me fleret ad te mater mea ﬁdelis tua, amplius
quam ﬂent matres corporea funera. Videbat enim illa
mortem meam ex fide et spiritu, quem habebat ex te;
et exaudisti eam, Domine. Exaudisti eam, nec despe-
xisti lacrymas ejus, cum profluentes rigarent terram
sub oculis ejus, in omni loco orationis ejus ; exaudisti
eam. Nam unde illud somnium, quo eam consolatus
es, utvivere me concederet ‘ et habere secum eamdem
mensam in domo; quod nolle coeperat, aversans et
detestans blasphemias erroris mei? Vidit enim stan-
tem se in quadam regula lignea, et advenientem ad
te juvenem splendidum, hilarem atque arridentem si-
bi, cum illa esset mmrens et maerore confecta: qui
cum causas quaesisset ab ea maestitia: suae quotidiana-
rumque lacrymarum,docendi, ut assolet,non discendi
gratia, atque illa respondisset perditionem meam se
ί In Editis Bad. Am. Er. et Lov. :Me secum crederet;sed
legendum cum Mss. potioribus : He concederet ; vel cum
Arn. : Me secum concederet. — Editio Florentina legit, me
secum crederet, quam lectionem tuetur auctoritate Bad. Am.
Er. Lov., Somm.’ et ll Mss. Etruriae. Μ.
