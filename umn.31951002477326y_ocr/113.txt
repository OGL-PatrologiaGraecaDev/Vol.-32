203

redirent) aliquo dignetur responso. Gavisus est vehe-
menter Augustinus, hanc moram litterarum, quas
priori epistolas Paulini rescripserat, hujus posterioris,
quam non minus lmtanter perlegit, lucrum sibi con-
tulisse. Romanum et Agilem hujus epistola: latores
eo cumulatiore gaudio excepit, quo illius auctori vi-
sendo avidius inhiabat, quem etiam in spiritualibus
ﬁliis praesentem intuebatur. lllos aliam Paulini epi-
stolam nuncupat, eo jucundiorem, quod non modo
vulgarium instar litterarum ista sibi loqueretur epi-
stola, sed voces etiam audiret ac redderet. Longe plura
de Paulino ex eorum ore didicit, quam ille scribendo
referre potuisset. Hinc Augustinus in litteris, quas ei
rescripsit, haec adjicit : Aderat etiam, quod nulli chartae
adesse potest, tantum in narrantibus gaudium, ut per
ipsum etiam vultum oculosque loquentium vos in cordibus
eorum scriptos cum ineffabili laetitia legeremus. Hoc
quoque amplius erat, quod pagina qualibet quantacum-
que bona scripta contineat, nihil ipsa proﬁcit, quamvis
ad profectum emplicetur aliorum : hanc autem epistolam
vestram, fraternam scilicet animam, sic in eorum col-
loquio legebamus, ut tanto beatior appareret nobis,
quanto uberius conscripta esset ea: vobis. Itaque illam ad
ejusdem beatitatis imitationem, studiosissime de vobis
omnia percunctando, in nostra corda transcripsimus
(Epist. 31, n. 2).
CAPUT ΧΙ.
l Contra pessimam consuetudinem in ecclesia convivan-
di sermonem habet ad plebem Hipponensem. 2 Eam-
dem consuetudinem vehementius oppugnat altero die.
3 Sequenti die penitus tollit. 4 Operi de Libero Arbitrio
supremam manum apponit. 5 Nonnulla in eo opere
pro se facere jactarunt Pelagiani ac Semipelagiani.
1. Dum in hunc modum per litteras pietate refertas
jucunde inter se colloquuntur Paulinus et Augustinus,
huic interea voluptatis cumulum affert concessa divi-
nitus ejus votis res multo laztissima. Jam ante nar-
ratum est (Supra, cap. 6, n. 2), quam indigne tulerit
sanctus Presbyter, sacra loca ignominia affici specie
religionis, cum in czemeteriis martyrumque memoriis
frequentari cerneret vinolenta convivia, queis plebs
imperita non tantum honorem sanctis martyribus,sed
etiam suis solatium mortuis conferri putabat. Hac de
re ad Aurelium episcopum, statim atque illum in Car-
thaginensi sede collocatum audivit, scribere non dis-
tulerat (Epist. 22), ipsumque hortari, ut hanc ab
Africa foeditatem auctoritate conciliorum,et proposito
caeteris exemplo Ecclesiae Carthagincnsis auferret.
Anno postea trecentesimo nonagesimo tertio llippo-
nense concilium generale statuto canone vetuit, ne
ulli Episcopi vel clerici in ecclesia convivarentur :
jussit pariter ut populi ab hujusmodi conviviis, quan-
tum ﬁeri posset, prohiberentur (Codice Canonum
Afric., can. 42.) An autem Carthagine corruptelam
hanc tam cito emendare Aurelio licuerit, haud nobis
notum est: certe Augustinus anno, de quo narramus,
. trecentesimo nonagesimo quinto feliciterillam Hippone
abolevit. Id ex epistola didicimus anobis nuper reperta,
quam sanctus Vir adhuc presbyter ad Alypium jam
cide, Rectius legeretur, Dominus noster. .M
