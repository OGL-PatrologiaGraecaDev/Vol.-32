1219

pellat, de qua illi statim assentiremur, si ejus cogita-
tionem possemus inspicere, quam verbis jam prola-
tis explicataque sententia sua, nondum nobis pandere
valuit. Huic errori deﬁnitionem mederi posse dicunt,
ut in hac quaestione si deﬁniret quid sit virtus ; elu-
ceret, aiunt, non de re, sed de verbo esse controver-
siam: quod ut concedam ita esse quotusquisque
bonus deﬁnitor inveniri potest? et tamen adversus
disciplinam deﬁniendi multa disputata sunt; quae ne-
que hoc loco tractare opportunum est, nec usquequa-
que a me probantur.
44. Omitto quod multa non bene audimus, et quasi
de auditis diu multumque contendimus ; velut tu nu-
per verbo quodam punico, cum ego misericordiam
dixissem, pietatem signiﬁcari te audisse dicebas ab
eis quibus haec lingua magis nota esset: ego autem
resistens, quid acceperis tibi omnino excidisse as-
serebam; visus enim mihi eras non pietatem dixisse,
sed ﬁdem, cum et conjunctissimus mihi assideres,
et nullo modo haec duo nomina similitudine soni au-
rem decipiant. Diu te tamen arbitratus sum nescire
quid tibi dictumxsit, cum ego nescirem quid dixeris :
nam si te bene audissem, nequaquam mihi videretur
absurdum pietatem et misericordiam uno vocabulo
punice vocari. Hec plerumque accidunt; sed ea, ut
dixi, omittamus, ne calumniam verbis de audientis
” negligentia, vel. etiam de surditate hominum videar
commovere : illa magis angunt quae superius enume-
ravi, ubi verbis liquidissime aure perceptis et la-
tinis non valemus, cum ejusdem linguae simus, lo-
quentium cogitata cognoscere.
45. Sed ecce jam remitto et concedo, cum verba
ejus auditu cui nota sunt, accepta fuerint, posse
illi esse notum de iis rebus quas signiﬁcant, loquen-
tem cogitavisse: num ideo etiam quod nunc queri-
tur, utrum vera dixerit, discit?
CAPUT XIV. — Christus intus docet, homo verbis foris
admonet.
Num hoc magistri proﬁtentur, ut cogitata eorum,
ac non ipsae disciplina: quas loquendo se tradere pu-
tant, percipiantur atque teneantur? Nam quis tam
stulte curiosus est, qui ﬁlium suum mittat in scho-
lam, ut quid magister cogitet discat 7 At istas omnes
omnino abs te derelictum est, quod me dubium fa-
ciebat, de quo non ita mihi responderet secretum
illud oraculum, ut tuis verbis asserebatur.
ADMONITIO
DE SEQUENTIBUS TRIBUS LIBRIS DE LIBERO ABBITRIO.
Ex Reliquis hujusce tomi libris qui ad confutandos Manichaeorum errores spectant, primum hic, ut in hacte-
nus excusis, exhibetur opus cui de Libero Arbitrio titulus est: quod quidem anno Christi trecentesimo octo-
gesimo octavo Romae agente Augustino inchoatum, absolutum vero arbitramus anno trecentesimo nonagesimo
quinto. Non enim perfectum ab ipso fuit post elapsum hunc annum quo episcopatum adeptus est, cum illius
secundum tertiumque librum presbyter, ut ait, ordinatus terminaverit (Retract. lib. 1, cap. 9, η. 1). Neque
etiam ante annum eumdem, cum Augustinus in Epistola 27, n.4, Paulino Nolensi episcopo scribat nescire se
aliquod scriptionis genus edidisse quod Romanianus (quividelicet in Italiam sub istius anni exordium profectus
erat) penes se non haberet : postea vero, Epistola 31, n. 7, hoc opus Paulino ipsi offerat sub his verbis:
α Tres libros, atque utinam tam grandis quaestionis itaexplicatores ut grandes,misiSanctitati et Charitati ture,
