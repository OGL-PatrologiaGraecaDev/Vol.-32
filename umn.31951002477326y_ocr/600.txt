
H77
bus, aut cum primitus exseruntur, aut cum recorda-
tione resuscitantur, quod tit in delectatione conve-
nientiae, et offensione absurditatis talium motionum
sive alfectionum; et aliud est azstimare utrum recte
an secus ista delectent, quod fit ratiocinando : necesse
est fateamur ita hinc esse duo genera, ut illa sunt tria.
Et si recte nobis visum est, nisi quibusdam numeris
esset ipse delectationis sensus imbutus, nullo modo
eum potuisse annuere paribus intervallis, et pertur-
bata respuere: recte etiam videri potest ratio, quae
huic delectationi superimponitur, nullo modo sine
quibusdam numeris vivacioribus. de numeris quos in-
fra se habet posse judicare. Quae si vera sunt, apparet
inventa esse in anima quinque genera numerorum,
quibus cum addideris corporales illos quos sonantes
vocavimus, sex 'genera numerorum disposita et ordi-
nata cognosces. Jam nunc, si placet, illi qui nobis
subrepserant ad principatum obtinendum, sensuales
nominentur, et judicialium nomen, quoniam est ho-
noratius, hi accipiant qui excellentiores comperti
sunt : quanquam et sonantium nomen mutandum pu-
tem, quoniam si corporales vocentur, manifestius si-
gniﬁcabth etiam illos, qui sunt in saltatione, et in
caetero motu visibili. Si tamen ea quas dicta sunt pro-
bas. D. Probo sane : nam et vera et manifesta mihi
videntur. Horum etiam emendationem vocabulorum
libenter accipio.
CAPUT X. — Rationis vis in perspiciendis quae ad
Musicam pertinent, ubi nihil aliud quam aequalitas
delectat .
25. M. Age, nunc aspice in vim potentiamque ra-
tionis, quantum ex operibus ejus aspicere possumus.
ipsa enim, ut id potissimum dicam quod ad hujus
operis susceptionem attinet, primo quid sit ipsa bona
modulatio consideravit, et eam in quodam motu li-
bero, et ad suae pulchritudinis ﬁnem converso esse
perspexit. Deinde vidit in motibus corporum aliud
esse quod brevitate et productione temporis variare—
tur, in quantum magis esset minusve diuturnum, aliud
localium spatiorum percussione ί in quibusdam gra-
dibus celeritatis et tarditatis : que divisione facta, il-
lud quod in temporis mora esset, modestis intervallis,
et humano sensui accommodatis articulatim varios
efficeret numeros, eorumque genera et ordinem usque
ad modulos versuum persecuta est. Postremo attendit
quid in his moderandis, operandis, sentiendis, reti-
nendis ageret anima 3, cujus caput ipsa esset : hosque
omnes animales numeros a corporibus separavit:
seque ipsam haec omnia neque animadvertere, neque
distinguere, neque recte numerare sine quibusdam
suis numeris potuisse cognovit, eosque caateris in-
ferioris ordinis judiciaria quadam aestimatione prae-
posuit.
26. Et nunc cum ipsa sua delectatione, quae ⁵ in
temporum momenta perpendit, et talibus numeris
¹ Septem Mss., percussionem.
² Ita—plerique Mss, cum Am. At Lov. habet: In his mode-
randis, sentiendis, retinendis, detestandis ageret animae
³ Duo Mss. , quam. Alii tres, quq, Paulo post, alter e Vi -
torinis codicibus : Prope-nolet, talibus numeris.
