1045
1046

sunt in ﬁgura utraque ? E. Totidem, scilicet ea: quae
- in media latera ducuntur. Α. Verissime mihi videris
dicere, neque hic opus est diutius immorari; ad id
enim quod volumus satis est : nam et magnam eaqua-
litatem hic servari, ut opinor, vides, et tamen nondum
ex omni parte perfectam. E. Omnino video, et quae
illa ﬁgura sit quae summam aequalitatem habeat,nosse
vehementer exspecto.
CAPUT ΧΙ. —- Figurarum praestantia. Quid signum
sit; quid punctum.
l7. A. Quam censes, nisi eam, cujus et extremi-
tas sibi concors est undique, nullo angulo aequalita-
tem perturbante, et a cujus medio ad omnes extre-
mitatis partes pares lineae duci possunt? E. Jam, ut
opinor, intelligo: nam illam ﬁguram quae una linea
in circulum ducta terminatur, mihi videris describere.
Α. Recte intelligis. Nunc itaque illud considera, cum
superior ratio docuerit lineam in sola longitudine
intelligi, nec quidquam latitudinis usurpare, et ideo
per longum qua ducitur dividi non posse, utrum tibi
videatur ﬁgura quaelibet sine latitudine inveniri. E.
Nullo modo. A. Quid ? ipsa latitudo potestne longitu-
dinem non habere, quamvis latitudo sola sit, quem-
admodum superius longitudinem sine latitudine in-
telleximus; an non potest? E. Video non posse. Α.
Vides etiam illud, nisi fallor, quod latitudo ab omni
parte dividi queat, linea vero per longum non queat.
E. Manifestum est. Α. Quid ergo putas pluris haben-
dum ’ἶ quod dividi potest, an id quod non potest? E.
Profecto id quod non potest. A. Praeponis igitur li-
neam latitudini. Nam si quod dividi non potest, prae-
ponendum est; praeponamus necesse est etiam id
quod minus dividi potest: latitudo autem ex omni
parte dividitur, longitudo vero non nisi ex diverso,
nam per longum divisionem non admittit: est ergo
latitudine praestantior. An tu aliter existimas? E. Ita
prorsus ratio cogit fateri ut dicis.
-l-H—l- ᾧ
18. Α. 1am quaaramus, si placet, utrum sit aliquid
in ista ratione, quod omnino non queat dividi; erit
enim hoc multo etiam quam illa linea melius. Nam
lineam cernis ex diverso innumerabiliter secari posse,
itaque tibi ipsi hocinveniendum dimitto. E. Ego illud
puto non posse dividi, quod medium in ﬁgura pone-
bamus, unde in extrema linea: ducuntur. Nam si di-
viditur, longitudine aut etiam latitudine carere non
potest. Sed si longitudinem solam habet, non jam
unde ducuntur lineae, sed ipsalineaest. Si vero etiam
latum est, aliud desiderat medium a quo in extrema
latitudinis lineas ducantur. Utrumque autem hoc ra-
tio respuit. Id erit igitur quod dividi nequeat. Α.
Recte dicis. Sed nonne tibi aliquid tale videtur etiam
illud unde linea ducitur, etsi ﬁgura nondum sit cujus
medium intelligamus? Illud enim dico linea: princi-
pium a quo incipit longitudo, quod volo sine ulla
