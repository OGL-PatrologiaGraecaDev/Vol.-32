405
406

crastinatione omissa impleat, validis admodum argu-
mentis suadet.
CAPUT X.
l De collatione inter episcopos Catholicos et Donatistas
habita Carthagine: illum indicit Marcellinus. 2 Apud
Carthaginem Augustinus instante Collatione concione-
tur. 3 Insolens Donatistarum in eum urbem ingressus,
et eorumdem numerus. 4 Omnem Collationis rationem
edicto praescribit Marcellinus. 5 Collationis loco suos
omnes qui venerunt interesse volunt, ac subscriptiones
suas dare actis recusant Donatistae. 6 His Catholici
conditionem eam oﬂ‘erunt, ut si causam obtinuerit
Ecclesia, vel episcopatum retineant illi redeuntes ad
unitatem, vel eo se ipsi pariter cum illis exuant. 7
Augustini alius ante Collationem sermo de Pace. 8
Episcopos, qui cum schismaticis disputent, Catholici
designant, quos et egregio mandato communiunt.
l. Marcellinus tribunus, cui provinciam cogendi
Catholicos ac Donatistas in colloquium mandarat Im-
perator, statim atque venit in Africam, nihil dubio
procul omisit, ut omni cura ac diligentia rem tanti
momenti promoveret: quanquam non reperitur quid-
quam hinc ab eo praestitum ante edictum illud quod
menses quatuor ante kalendas junias, seu verius ante
decimum quartum kalendarum juniarum, id est, die
circiter decimo quarto kalendas februarias anni qua-
dringentesimi undecimi promulgari jussit. Hoc edicto,
quod Honorii jussioni adjunctum per universam Afri-
cam misit (Brevic. Collat. l, cap. 2), quoslibet episco-
pos tam Catholicos quam Donatistas a locorum ma-
gistratibus statuit juridico more appellandos, ut
Carthaginem, suarum quisque partium peritiores viros
ad ineundum colloquium electurus, intra designatos
in imperiali jussione menses quatuor accedant (Collat.
Carlhag. l, cap. 5). Non aliud se, nisi quod ex allatis
ultro citroque documentis verum esse constiterit, ju-
dicaturum, per sanctissima quaeque jurat. Verumta-
men, cum is catholicae communionis christianus ve-
nire in suspicionem posset apud Donatistas (Possid.,
in Vita August., c. 4), suam illis aequitatem approbare
nititur, ea concedens, quas et juris limites printer-
gredi viderentur, et Imperatoris, ut ipse fatebatur
(Mai-celum, sent. post. Collat.), injussu tierent (Brevic.
Cpllat. t, cap. 2). Quippe recipit episcopos omnes
Donatistas, qui ad colloquium vocati, se adfuturos
esse responderint, in possessionem ecclesiarum ac
jurium omnium suorum, quibus forte Catholici Caesa-
reorum decretorum vi fruerentur, restitutum iri ante
ipsam Collationem (Collat. Carthag. l. cap. 5). Ac
jam tum, quasi per intercessionem, lites omnes
actusque forenses iisdem intentatos intentandosve
intermitti decernit. Necnon juratus promittit, qualis-
cumque tuturns sit Collationis exitus, Donatistis qui
eo venerint, ad propria reditum omnino liberum fore.
Verum, quod maxime mireris, sese, siquidem illis
habeatur suspectus, paratum ostendit, quemlibet ex
eorum communione, paris aut etiam superioris digni-
tatis, in hoc judicio collegam admittere. Menses qua-
