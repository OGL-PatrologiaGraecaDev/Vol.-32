121

ut memorata re, qua: capto consilio moram attulit,
doceat quoque subinde dilatumne tantummodo, an
omnino dissolutum consilium fuerit. Sed perspicuum
cst Augustini propositum non fuisse, eo usque vitae
sure historiam in prima Confessionum suarum parte
perducere : hoc forte solum erat in animo, ut ad lau-
dem gloria: gratia: Dei in omnium aspectum profer-
ret suos ipsius mores ab infantia ad conversionem
suam et Baptismum : quo ﬁt ut narrata matris morte,
ne verbum quidem de suo Romam reditu faciat; licet
cum aliquandiu Romae substitisse, et aliquot illic
scripsisse libros in confesso sit (Relracl. lib. t, cap.
7-9). Quid, quod nos ipse admonet, se multum festi-
nantem multa silentio praeterire (Conf. lib. 9, cap. 8,
η. l7) ? Ejus igitur verbis nullatenusadversamur, cum
eum mortua matre consilium in Africam remeandi dis-
tulisse, et postero solum anno perfecisse dicimus.
Quibus porro de causis distulerit (quae multa: esse po-
tuerunt), nos latet; nobis eum potuisse differre suf-
ficit: quanquam dilationem et moram ipsi allatam
esse suadet ratio non levis. Scribit enim se, cum ma-
ter in morbum incidit, Ostiae fuisse, ubi post longi
itineris laborem vires reficiebat priusquam in navem
conscenderet: Instaurabamus nos, ait, navigationi
(Ibid., cap. I0, n. 23). Igitur ad Ostia Tiberina con-
quiescens, itineris labore, quem Mediolano rediens
toleraverat, supersedebat. Ac sic profecto Romae non
tantum temporis commoratus erat, quantum sat esse
posset ad tria sive quatuor opuscula, quae ibi post
Baptismum edidit, conscribenda (Retract. lib. 1, cap.
7-9). Quapropter ejus in Urbe commoratio non ante,
sed post obitum matris reponenda est; et fatendum
quidpiam ei fuisse impedimento, quominus in Afri-
cam tam cito remearet. Et vero non improbabiliter
dici posset, Monnicam sub initium novembris e vita
migrasse, per ejus obitum destinatam profectionis oc«
casionemAugustino excidisse, nullam dcindc oppor-
tunam reliquo anno se obtulisse; aut eum jam ad-
verso tempore ac infesto mari navigare noluisse ; tan-
dem anno sequenti quibusdam de causis eum adhuc
ad mensem augustum Romae fuisse detentum. Porro
navigationem atertio idus novembris interclusam
fuisse legimus : et ipse Gratianus edixit anno trecen-
tesimo octogesimo, ut naves, quae frumentum Romam
advehebant, non ultra idus octobris deinceps e portu
solverentur (Cod. Theod. Golf. tom. 5, pagg. 107, 108).
Ipsa etiam temporis historia commodam satis conje-
cturam nobis suppeditat, ex qua colligere liceat, quid
Augustinum Romae ad necem usque Maximi distinere
potuerit. Hoc ipso enim anno trecentesimo octogesimo
septimo tyrannus ille circa mensem augustum irrupit
in Italiam, et pulso ex ea Valentiniano, Africam pa-
riter occupavit, teste Pacato. Fieri ergo facile potuit,
ut Augustinus de his certior factus, cum ad Ostia Ti-
berina propter obitum matris detineretur, mutato su-
binde consilio, hujus tumultus exitum opperiri Roma:
statuerit, ubi a civilis belli cladibus tutior, quam Ta-
gastaz. degere poterat. Hinc satis, epinamur, perspi-
cuum est nullam subesse causam, quas exigat ut Au-
