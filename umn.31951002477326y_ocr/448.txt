
873
Quid enim Deo simile unquam intellexi, ut possim
dicere, Quomodo hoc intelligo, sic volo intelligere
Deum? Β. Qui nondum Deum nosti, unde nosti nihil
te nosse Deo simile? Α. Quia si aliquid Deo simile
scirem, sine dubio id amarem ; nunc autem nihil aliud
amo quam Deum et animam, quorum neutrum scio.
Β. Non igitur amas amicos tuos? A. Quo pacto eos
possum, amans animam, non amare? Β. Hoc modo
ergo et pulices et cimices amas? A. Animam me amare
dixi, non animalia. Β. Aut homines non sunt amici
tui, aut eos non amas: omnis enim homo est animal,
et animalia te non amare dixisti. Α. Et homines sunt,
et eos amo, non eo quod animalia, sed eo quod ho-
mines sunt; id est, ex eo quod rationales animas ha—
bent, quas amo etiam in latronibus. Licet enim mihi
in quovis amare rationem, cum illum jure oderim qui
male utitur eo quod amo. Itaque tanto magis amo
amicos meos, quanto magis bene utuntur anima ra-
tionali, vel certe quantum desiderant ea bene uti.
CAPUT III. — Cognitio Dei.
8. Β. Accipio istud: sed tamen si quis tibi di-
ceret, Faciam te sic Deum nosse, quomodo nosti
Alypium; nonne gratias ageres, et diceres, Satis
est? A. Agerem quidem gratias, sed satis esse non
dicerem. Β. Cur, quieso? A. Quia Deum ne sic qui-
dem novi quomodo Alypium, et tamen Alypium non
satis novi. R. Vide ergo ne impudenter velis sa-
tis Deum nosse, qui Alypium non satis nosti. Α. Non
sequitur. Nam in comparatione siderum, quid est mea
caena vilius? et tamen eras quid sim cmnaturus igno-
ro; quo autem signo luna futura sit, non impudenter
me scire profiteor. R. Ergo vel ita Deum nosse tibi
satis est, ut nosti quo cras signo luna cursura sit?
A. Non est satis : nam hoc sensibus approbo. Ignoro
autem utrum vel Deus vel aliqua natura: occulta causa
subito luna: ordinem cursumque commutet: quod si
acciderit, totum illud quod prassumpseram, falsum
erit. Β. Et credis hoc ﬁeri posse? A. Non credo. Sed
ego quid sciam quaero, non quid credam. Omne autem
quod: scimus, recte fortasse etiam credere dicimur}
at non omne quod credimus, etiam scire. Β. Respuis
igitur in hac causa omne testimonium sensuum? Α.
Prorsus respuo. Β. Quid? illum familiarem tuum quem
te adhuc ignorare dixisti, sensu vis nosse, an intel-
lectu? Λ. Sensu quidem quod in eo novi, si tamen
sensu aliquid noscitur, et vile est, et satis est. illam
vero partem qua mihi amicus est, id est ipsum ani-
mum, intellectu assequi cupio. It. Potestne aliter
nosci? Α. Nullo modo. Β. Amicum igitur tuum et ve-
hementer familiarem audes tibi dicere esse ignotum?
Α. Quidni audeam? Illam enim legem amicitiae justis-
simam esse arbitror, qua praescribitur ut sicut non
minus, ita nec plus quisque amicum quam seipsum
diligat. Itaque cum memetipsum ignorem, qua potest
a me affici contumelia, quem mihi esse dixero igno-
tum, cum praesertim, ut credo, ne ipse quidem se no-
verit? R. Si ergo ista quae scire vis, ex eo sunt genere
quae intellectus assequitur, cum dicerem impudenter
te velle Deum scire, cum Alypium nescias, non de-
PATROL. XXXII.
