831

longinqua facta est, si jam sitit tibi; si jam facta: sunt
ei lacrymae suae panis, dum dicitur ei per singulos
dies, Ubi est Deus tuus (Psal. xu, 3, 4, 11)? si jam
petita te unam et hanc requirit, ut inhabitet in domo
tua per omnes dies vitae suae (Psal. xxw, 4) : (Et quae
vita ejus nisi tu? et qui dies tui nisi aeternitas tua,
sicut anni tui qui non deﬁciunt, quia idem ipse es
il’sal. ει, 28]) ξ) hinc ergo intelligat anima quae potest,
quam longe super omnia tempora sis aeternus; quando
tua domus quae peregrinata non est, quamvis non sit
tibi coaeterna, tamen indesinenter et indeiicienter tibi
cohzcrendo nullam patitur vicissitudinem temporum.
Hoc in conspectu tuo claret mihi, et magis magisque
clarescat. oro te, atque in hac manifestatione per-
sistam sobrius sub alis tuis.
li. Ecce nescio quid informe in istis mutationibus
rerum extremarum atque inﬁrmarum. Et quis dicet
mihi, nisi quisquis per inania cordis sui cum suis
phantasmatibus vagatur et volvitur; quis nisi talis dicet
mihi, quod diminuta atque consumpta omni specie, si
sola remaneat informitas, per quam de specie in spe-
ciem res mutabatur et vertebatur, possit exhibere
vices temporum? Omnino enim non potest, quia sine
varietate motionum non sunt tempora: et nulla va-
rietas, ubi nulla species.
CAPUT XII.
Creatura duplex carens tempore.
15. Quibus consideratis quantum donas, Deus meus,
quantum me ad pulsandum excites, quantumque
pulsanti aperis; duo reperio quae fecisti carentia tem-
poribus, cum tibi neutrum coaeternum sit.'Unum,
quod ita formatum est, ut sine ullo defectu contem-
plationis, sine ullo intervallo mutationis, quamvis
mutabile tamen non mutatum, tua aeternitate atque
incommutabilitate perfruatur: alterum quod ita in-
forme erat, ut ex qua forma, in quam formam vel
motionis vel stationis mutaretur, quo tempori subde-
retur, non haberet. Sed hoc ut informe esset non re-
liquisti, quoziiam fecisti ante omnem diem, in princi-
pio coelum et terram, haec duo quas dicebam. Terra
autem invisibilis erat et incomposita, et tenebrae super
abyssum. Quibus verbis insinuatur informitas, ut
gradatim excipiantur, qui omnimodam speciei priva-
tionem nec tamen ad nihil perventionem cogitare non
possunt, unde ﬁeret alterum coelum, et terra visibilis
atque composita, et aqua speciosa, et quidquid dein-
ceps in constitutione hujus mundi non sine diebus
factum commemoratur; quia talia sunt utin eis agan-
tur vicissitudines temporum, propter ordinatas com-
mutationes motionum utque formarum.
CAPUT XIII.
Cur sine dierum commemoratione dicit Scriptura, quod
in principio fecit Deus coelum et terram.
16. Hoc interim sentio, Deus meus, cum audio lo-
quentem Scripturam tuam, In principio fecit Deus
ccelum et terram: terra autem erat invisibilis et incom-
posita, et tenebrae erant super abyssum (Gen. ι, 1), ne-
que commemorantem quoto die feceris haec. Sic in-
terim sentio, proptcr illud castum coeli, coelum iu-
δ Sic legendum juxta Mss. Angl. [dicitur].
