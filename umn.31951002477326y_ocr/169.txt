315

at eum contra neque concordiae legibus defuturum,
nec in cujusquam reprehensionem incursurum, si
jurejurando, quo teneri non poterat, neglecto, illum
Subsanensi Ecclesia: redderet. Causam hanc suam
ejus permittit judicio, id unum petens, ut Christum
consulat, quem in ejus corde habitare, mentique ejus-
dem sibi subditae praesidere, ait sibi esse persuasissi-
mum. Timotheum Ecclesiae suae clericum esse non ob
subdiaconatum asserit, quod nonnisi postquam se ad
adhmrendum Severo obligasset, atque etiam illum Se-
verus ipse ab Augustino petiisset, ad eum gradum
esset evectus; sed tantum ob lectoris ofﬁcium. Ro-
gatque Severum sanctus Praesul, num qui id muneris
in sua dioecesi obire coepisset,. ac multis in locis at-
que adeo apud Subsanam praesente Subsanensis Ec-
clesiae presbytero legisset, is non jure lector habere-
tur. Nec tamen asseverat, eum ex canonum deﬁnitione
hoc in numero habendum : unde adducimur, ut hlBC
ante Milevitanum concilium sexto kalendas septembris
anni quadringentesimi secundi celebratum referamus;
quo decretum fuit, ut quisquis vel semel alicubi lege-
rit, jam non possit in clerum alterius Ecclesiae
cooptari. Qui canon ut conderetur, si, quemadmodum
satis verisimile est, in, causa fuit haec controversia;
certe Severo non licuit recusare, quin Timotheum
Augustino redderet. Imo a ﬁde minime alienum est,
illum jam antea ab eo remissum fuisse.
3. Caeterum intima illa amicitia, qua: Severum inter
et Augustinum intercedebat, hac contentione nequa-
quam fuit imminuta. Nihil enim litteris (Epist. 109, et
Epist. ΗΟ), aliquot post annos ultro citroque scriptis
tenerius, aut sincerae voluntatis plenius esse potest.
Suas Severus ruri exaravit, ubi aliquantum temporis
cum Augustino, hoc est in ejus operum lectione, col-
locarat. Earum hic partem subjiciemus, ex qua intel-
ligas, tum quis fuerit episcopi illius animus, et, ut ita
loquamur, ingenii character, tum vel maxime quo is
loco sancti Doctoris libros haberet. Erumpit igitur
Severus in haec verba : Deo gratias, frater Augustine,
cujus donum est, quidquid in nobis bonorum gaudiorum
est. Fateor, bene mihi tecum est; multum te lego : mi—
rum dicam, sed verum plane, quam mihi absens solet
esse praesentia, tam praesens facta est absentia tui. Nullae
se nobis interponunt turbulentae actiones temporalium
rerum. Ago quantum possum, etsi non tantum possum
quantum volo. Quid ego dicam, quantum volo? Nosti
optime quam avarus sim tui : nec tamen murmuro, quia
non tantum ago, quantum volo, quoniam rursus non
minus ago quantum possum. Deo ergo gratias, frater
dulcissime, bene mihi tecum est, gaudeo tecum arctius
conjunctus; et, ut ita dicam, unissime, quantum potest,
adhaerens tibi, redundantiam uberum tuorum suscipiens,
vires comparo, si possim idoneus efﬁci ad ea concu-
tienda et exprimenda; ut quidquid secretius et interius
clausum custodiunt, remotis pellibus, quas adhuc lactenti
sugendas inserunt, ipsa mihi viscera, si possibile est,
dignentur effundere. Viscera, inquam, mihi ut refun-
dantur cupio; viscera tua, viscera pinguia sagina ca:-
lesti, et condita omni dulcedine spirituali; viscera tua,
