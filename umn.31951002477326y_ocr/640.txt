
1257
vit, nonne eligit incorruptionem, et eam corruptioni
praeponendam esse decernit? E. Manifestissime ?A . Cum
ergo id eligit quo convertat animum, quod eligendum
esse nemo ambigit, num negari potest sapienter eli-
gere? E. Nullo modo negaverim. A. Cum ergo ad id
quod sapienter eligit convertit animum, sapienter uti-
que convertit. E. Certissimum est. A. Et qui ab eo
quod sapienter eligit, et quo se sapienter convertit,
nullis terroribus poenisque depellitur, sapienter sine
dubio facit. E. Prorsus sine dubio. A. Manifestissi-
mum est igitur omnes has, quas regulas diximus et
lumina virtutum, ad sapientiam pertinere: quan-
doquidem quanto magis quisque ad agendam vitam
eis utitur, et secundum haec agit vitam, tanto magis
vivit facitque sapienter; omne autem quod sapienter
fit, non potest recte dici a sapientia esse separatum.
E. Omnino ita est. A. Quam ergo verae atque incom-
mutabiles sunt regulae numerorum, quorum rationem
atque veritatem incommutabiliter atque communiter
omnibus eam cernentibus, praesto esse dixisti; tam
sunt verae atque incommutabiles regulae sapientiae,
de quibus paucis nunc singillatim interrogatus respon-
disti esse veras atque manifestas, easque omnibus
qui haec intueri valent, communes ad contemplandum
adesse concedis.
CAPUT XI. — Sapientia et numerus an idem, an
alterum ab altero vel in altero emistat.
30. _E. Dubitare non possum. Sed pervellem scire
utrum uno aliquo genere contineantur haec duo, sa-
pientia scilicet et numerus, quia conjuncta etiam in
Scripturis sanctis haec posita esse commemorasti; an
alterum existat ab altero, aut alterum in altero con-
sistat, veluti numerus a sapientia, vel in sapientia.
Nam sapientiam existere a numero, aut consistere in
numero, non ausim dicere: nescio enim quomodo,
quia multos novi numerarios aut numeratores, vel si
quo alio nomine vocandi sunt, qui summe atque mi-
rabiliter computam, sapientes autem perpaucos, aut
forsitan neminem, longe venerabilior mihi occurrit
sapientia quam numerus. A. Rem dicis quam ego quo-
que mirari soleo. Nam cum incommutabilem verita-
tem numerorum mecum ipse considero, et ejus quasi
cubile ac penetrale vel regionem quamdam, vel si
quod aliud nomen aptum inveniri potest, quo nomi-
nemus quasi habitaculum quoddam sedemque nume- ,
rorum; longe removeor a corpore : et inveniens for-
tasse aliquid quod cogitare possim, non tamen ali-
quid inveniens quod verbis proferre sufﬁciam, redeo
tanquam lassatus in haec nostra, ut loqui possim, et
ea quas ante oculos sita sunt dico, sicut dici solent.
Hoc mihi accidit etiam cum de sapientia quantum va-
leo, vigilantissime atque intentissime cogito. Et pro-
pterea multum miror, cum haec duo sint in secretis-
sima certissimaque veritate, accedente etiam testi-
monio Scripturarum, quo commemoravi conjuncte
illa posita; plurimum miror, ut dixi, quare nume-
rus vilis sit multitudini hominum, et chara sapien-
tia. Sed nimirum illud est, quod una quaedam ea-
PATROL. XXXII.
(Quarante.)
