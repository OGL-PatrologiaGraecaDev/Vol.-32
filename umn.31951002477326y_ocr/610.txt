
H97
que abs te quid, de, signiﬁcaret; diceres, cm, cum haec
duo verba essent, id est signa, unum aliquid, ut tu
putas, signiﬁcantia : ergo autem idipsum, nescio quid
unum, quod his duobus signis signiﬁcatur, inquiro.
Ad. Mihi videtur secretionem quamdam signiﬁcare ab
ea re in qua fuerat aliquid, quod ex illa esse dicitur,
sive illa non maneat, ut in hoc versu, non manente
urbe, poterant aliqui ex illa esse Troj ani : sive maneat,
sicut ex urbe Roma dicimus esse negotiatores in Afri-
ca. Aug. Ut concedam tibi haec ita esse, nec enume-
rem quam multa fortasse prater hanc tuam regulam
reperiantur; illud certe tibi attendere facile est, ex—
posuisse te verbis verba, id est signis signa, eisdemque
notissimis notissima : ego autem illa ipsa quorum haec
signa sunt, mihi, si posses, vellem ut ostenderes.
CAPUT ΠΙ. - An res aliqua monstrari absque signo
possit.
5. Ad. Miror te nescire, vel potius simulare ne-
scientem, responsione mea ﬁeri quod vis omnino non
posse; siquidem sermocinamur, ubi non possumus re-
spondere nisi verbis. Tu autem res quaeris eas quas,
quodlibet sint, verba certe non sunt, quas tamen ex
me tu quoque verbis quaeris. Prior itaque tu sine verbis
quaere, ut ego deinde ista conditione respondeam. Aug.
Jure agis, fateor : sed si quaererem istae tres syllabas
quid signiﬁcent, cum dicitur, Paries, nonne posses
digito ostendere, ut ego prorsus rem ipsam viderem,
cujus signum est hoc trisyllabum verbum, demon-
strante te, nulla tamen verba referente. Ad. Hoc in
solis nominibus quibus corpora signiﬁcantur, si eadem
corpora praesentia sint, ﬁeri posse concedo. Aug.
Num colorem corpus dicimus, an non potius quamdam
corporis qualitatem ? Ad. Ita est. Aug. Cur ergo et hic
digito demonstrari potest? An addis corporibus etiam
corporum qualitates, ut nihilominus etiam istm cum
praesentes sunt, doceri sine verbis possint? Ad. Ego
cum corpora dicerem, omnia corporalia intelligi vole-
bam, id est omnia quae. in corporibus sentiuntur. Aug.
Considera tamen, utrum etiam hinc aliqua tibi exci-
pienda sint. Ad. Bene admones: non enim omnia
corporalia, sed omnia visibilia dicere debui. Fateor
enim sonum, odorem, saporem, gravitatem, calorem,
et alia quas ad caeteros sensus pertinent, quanquam
sentiri sine corporibus nequeant, et propterea sint
corporalia, non tamen digito posse monstrari. Aug.
Nunquamne vidisti ut homines cum surdis gestu quasi
sermocinemur, ipsique surdi non minus gestu, vel
quaerant, vel respondeant, vel doceant, vel indicent
aut omnia qua: volunt, aut certe plurima ? Quod cum
ﬁt, non utique sola visibilia sine verbis ostenduntur,
sed et soni et sapores, et cratera hujusmodi. Nam et
histriones totas in theatris fabulas sine verbis saltando
plerumque aperiunt et exponunt. Ad. Nihil habeo quod
contradicam, nisi quod illud, ex, non modo ego, sed
nec ipse quidem saltator histrio tibi sine verbis quid
signiﬁcet posset ostendere.
6. Aug. Verum fortasse dicis: sed ﬁngamus eum
posse; non. ut arbitror, dubitas, quisquis ille motus
corporis fuerit, quo mihi rem quae hoc verbo signi-
