
291 VITA S. AUGUSTINI EPISCOPI.
ipsos quoque imperitissimos distineat, superesse.
Suus epistolae titulus non prmtigitur; et re ipsa
nullo eam, aut saltem admodum simplici, inscripse-
rat Augustinus ε quam rem apud Crispinum excusat,
id sese eo fecisse afﬁrmans, quod Donatistae, si
quando secum urbanius agerent Catholici, illorum
modestiam reprehenderent : non futurum quoque sibi
molestum, si Crispinus eamdem secum agendi ratio-
nem sequatur. Hisne litteris responderit ignoramus:
verum in confesso est, eum et in schismate perseve-
rasse, et in animi impotentiam a temperantia et mo-
deratione, quam initio pra: se tulerat, maxime dis-
crepantem, delapsum esse. Equum enim est eos,
qui beneficiis divinitus oblatis abutuntur, his ipsis
dotibus, quibus ornati videbantur, spoliari.
2. Augustinus atque Alypius non absimilem, uti
conjicimus, disceptationem cum Clarentio, quem pa-
trem, provectioris forsitan mtatis causa, vocitant,
iniere. Reperitur Clarentius quidam Tabracae episco-
pus Donatista (Collat. Carthag. l, cap. l87). In ipsa
autem disputatione Naucelione internuntio utebantur.
Qua de re tantum habemus, quod sanctos hosce viros
monuerit Naucelio, confessum sibi Clarentium, post-
quam damnatus esset ab Donatistis Felicianus Musti-
tauus, eum ab iisdem postea in honore suo receptum
fuisse : causatum vero damnationem injustam exsti-
tisse, quippe bominis absentis. Id porro Augustinus
Alypiusque assumunt, et ad sum causas commodum
torquent, data ad ipsummet Naucelionem epistola
(Epist. 70) : qua: cum nullam de Praetextato mentio-
nem faciat, post annum quadringentesimum haud
dubie scripta est.
3. Augustino consanguineus quidam Donatista fuit
nomine Severinus, qui, non secus atque alii complu-
res, in discidio nulla alia quam consuetudinis causa
tenebatur. Jam diu illum Augustinus tam misere irre-
titum non sine dolore ac gemitu videbat, atque eum-
dem ut expediret ab errore, praesentem alloqui per-
optabat. Et quidem Severino litteras hac de re jam
ante nonnullas miserat : ab hoc enim cum epistolam
accepisset, nimiam ejus in scribendo tarditatem in-
cusavit. Tametsi porro qua: Severini epistola contine-
bantur, ejus votis minime responderent: gaudebat
tamen sibi redditam fuisse, praesertim ubi intellexit,
tabellarium non aliam ob causam, nisi ut illam Hip-
ponem ferret, abs Severino missum. Inde enim judi-
cabat hanc illum curam, nisi animo ad excipiendam
veritatem parato, nunquam sucepturum fuisse. Huic
igitur in responsione quaedam exposuit ex argumentis,
quibus solebat discidii firmamenta subvertere : illud-
que inter alia usurpabat, perditos homines innumeros.
ne pars Donati scinderetur, tot annos ab illis ipsis esse
toleratos. Quibus verbis decennium, quo tyrannidem
exercuit 'Optatus, persaepe designat. Quod nisi nos
moveret, hanc epistolam (Epist. 5‘2), in qua nimirum
nulla Maximianistarum tit mentio, scriptam ab Au-
gustino nondum episcopo facile crederemus.
4. Epistolam quoque Generosa missam (Epist. 53)
licet ad hoc circiter tempus referre. Certe ea sub
1. Epistula: mox memoratae auctor Petilianus, inter
