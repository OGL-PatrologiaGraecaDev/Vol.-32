1299

in istis autem janua ministerii ad reparandum corpo-
ris incorruptionem. Nam hoc quoque modo non di-
cuntur ista peccata, nisi quia caro de propagine ve-
niens peccatoris, venientibus ad se animis hanc igno-
rantiam et difﬁcultatem facit: quae neque his, neque
Creatori tanquam culpanda tribuatur. Dedit enim ille
et facultatem bene operandi in laboriosis ofﬁciis, et
viam ﬁdei in oblivionis caecitate; judicium illud vel
maxime, quod anima omnis ¹ et quaerendum esse con-
cedit quod inutiliter nescit, et perseveranter in ofti-
ciosis laboribus enitendum ad evincendam recte fa-
ciendi difﬁcultatem, et Opem a Creatore implorandam,
ut conantem adjuvet; qui vel extrinsecus lege, vel in
intimis cordis allocutione conandum esse praecepit, et
praeparat civitatis beatissimaa gloriam triumphantibus
de illo qui primum hominem ad istam miseriam per-
duxit victum pessima suasione; quam miseriam isti
suscipiunt ad eum vincendum optima ﬁde. Non enim
parvae gloria: militia est diabolum vincere eodem sus-
cepto supplicio, quo se ille hominem victum per-
duxisse gloriatur. Quisquis autem hoc istius vita).
captus amore neglexerit, nullo pacto juste ﬂagitium
desertionis suae regis imperio deputabit: sed erit po-
tius sub omnium Domino in ejus partibus ordinatus,
cujus turpe stipendium ut castra sua desereret, ad-
amavit.
58. Si autem alibi animas constitutae non mittuntur
a Domino Deo, sed sua sponte inhabitanda corpora
veniunt; facile est jam hoc videre, quidquid ignoran-
tia: difﬁcultatisque secutum fuerit earum propriam
voluntatem, nullo modo Creatorem hinc esse culpan-
dum: quandoquidem etiamsi eas ipse misisset, quibus
etiam in ipsa ignorantia et difﬁcultate liberam volun-
tatem petendi et quaerendi et conandi non abstulit,
daturus petentibus, demonstraturus querentibus, pul-
santibus aperturus, omnino extra culpam esset. Hanc
enim ignorantiam et difﬁcultatem studiosis et benevo-
lis evincendam, ad coronam gloriae valere praestaret;
negligentibus autem et peccata sua de inﬁrmitate de-
fendere volentibus, non ipsam ignorantiam difﬁculta-
temque pro crimine objiceret; sed quia in eis potius
permanere, quam studio quaerendi atque discendi, et
humilitate conﬁtendi atque orandi, ad veritatem ac
sacilitatem pervenire voluerunt, justo supplicio vin-icaret.
icaret.
CAPUT XXI. — Error qua in re perniciosus.
59. Harum autem quatuor de anima sententiarum,
utrum de propagine veniant, an in singulis quibusque
nascentibus novae ﬁant, an in corpora nascentium
jam alicubi existentes vel mittantur divinitus, vel sua
sponte labantur, nullam temere afﬁrmare oportebit (α).
’1 Bad., indic-ium illud velmanfm‘eguia Quinta omnis: quae
etiam eratlectio Lov._mutato quiain'quod. AtEr. etMssfha—
bent, judicium illud.._.. quod animd, etc.; ubi forte li-
brarii scripserunt quod pro quo, sicuti eos passim fecisse
observamus.
(α) Eum locum Augustinusin Epistola 166, n. 7, ad Hie-
ronymum, recenset his verbis:__Ego quidem ante aliquot
‹‹ annos cum__libros quosdam scriberem'de Libero Arbitrio,
‹‹ qui in multorum 'mauus exierunt, et nunc habentur εξ
‹‹ plurimis, quatuor opiniones deAanimae incarnatione... ita
« putavi esse tractandas, utqumlibet earum vera esset, non
α tua epistola intcr’creteras commemorasti. ιι
