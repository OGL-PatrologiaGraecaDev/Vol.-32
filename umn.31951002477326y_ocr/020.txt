l7 ΡΒΔΕῩΑ

Ab hinc incipiunt Opera polemica, quorum primas tenent in tomo septimo libri viginti duo de Civitate Dei,
contra Paganos.
Tomus octavus, praemisso in fronte libro de llreresibus, exhibet opera polemica adversus Iudaeos, Mani-
chzeos, Priscillianistas, et Arianos : quibus Opusculis adjuncti sunt libri quindecim de Trinitate.
Tomus nonus continet Opera polemica contra Donatistas.
Denique tomus decimus Opera itidem polemica contra Pelagianos ε quibus scriptis subjunguntur varia monu-
menta, quae ad ea itlustranda possunt conducere. Hactenus de ordine.
Jam vero illustraudis sanctissimi Patris operibus Prmfationes singulis tomis praemittere necessarium duxi-
mus, in quibus res potius historicas, quam dogmaticas explicare studuimus, ad juvandam lectorum industriam.
Ad hinc plerisque opusculis Admonitiones praetiximus ad explicandum eorum argumentum. Insuper breviores
subinde notulae in margine inferiori a nobis appositae, quibus vel variantes lectiones iudicentur, vel obscura
loca, maxime aliorum locorum comparatione, explaneutur.
In his omnibus id alte nobis animo inlixum fuit, et a Praepositis nostris inculcatum, ut partium studia in ex-
plicanda Augustini doctrina sedulo caveremus. Quae res in causa fuit, uta prolixioribus commentariis et obser-
rationibus, abstinuerimus, ut ne cuiquam vel minimum oifendiculi praeberemus, ullive catholicorum theologo'
rum sententias priejudicaremus.
Verum quantumvis id curaverimus, curandumque mandaverint Praepositi nostri; difficile tamen fuit, ut ne
quid in tam vasto opere nobis incaute non subreperet, vel, ut sunt mortalium animi varie. affecti, ne quid secus
quam intenderemus, in sequiorem partem non acciperent nonnulli. Et re quidem ipsa sic accidit.
Nam etsi plerique omnes nostram editionem accuratam, commodam, satisque illustratam, denique Augu-
stinianze doctrinae omnino consentaneam esse censuerint, eamque his nominibus suffragio suo comprobave-
rint; insurrexere tamen contra, post decem fere annos ab edito ultimo tomo, anonymi quidam censores, qui
furtivis scriptis hanc editionem, et tantum non fidem nostram suspectam reddere moliti sunt.
Ejusmodi scriptinnculis in vulgus sparsis, commune prudentium fere omnium consilium fuit, ut leviores id
genus libellos aspernaremur : quippe non decere, ut cum larvis et umbris luctaremur, ne respondendo pondus
et auctoritatem furtivis illis libellis praeberemus : nec Ecclesiae pacem editis ultro citroque, ut ﬁt, scriptioni-
bus perturbaremus. Hoc consilium unanimi assensu comprobavere Prmpositi nostri : quod tamen minime im-
pedivit quominus, illis inconsultis, quidam e nostris novam sancti Augustini editionem defendendam tuen-
damque pro virili susceperint : ex quibus unus, qui tum Romae versabatur, hujus editionis Vindicias in alma
Urbe, sub auctoritate sacri Palatii Magistri, Romanis approbantibus vulgavit.
Jam eo res devenerat, ut furtivae illre utrarumque partium velitationes in apertum fere bellum prorumperent,
cum Praepositi nostri, mutato demum pro rei statu consilio, eamdem editionem approbata ab se publica scri-
ptione, Congregationis nostra! nomine, adversus latentes adversarios palam propugnandam censuerunt. Jam-
que propemodum aifecta, typisque parata erat time scriptio, (Ilth et editionem, et tidem nostram ab iniqua
suspicione et criminatione, tametsi privati quidam e nostris id jam satis praestiterant, omnino vindicaret.
Verum dum id meditaremur, his jurgiis intercessit Ludovici Magni auctoritas, qui, ut Ecclesia: paci ab se
conciliata; indefessa sollicitudine semper invigilat, gliscenti in dies dissensioni, imperato utrisque partibus
silentio, modum imposuit : sicque tanti Principis auctoritate repressa est ardens illa contentio, quin sopitos
jamdudum ignes excitatura videbatur. Hanc autem redintegrare, cum longe abest a moribus nostris, tum vetat
in primis summa nostra erga Regem, regiaque jussa obtemperatio : dein Ecclesiae pacis studium alte animis
insitum nostris : denique charitas adversus omnes, quos turbulentis ejusmodi concertationibus offendere nobis
religio fuerit.
Suppressis itaque, quae ad nostram nostraeque editionis defensionem adornatae erant, commentationibus, ad
objecta adversariorum respondere supersedimus, ne respondendo novas contra mandata regia lites serere vi-
deremur.
Verum ne forte adversariorum iniqua: criminationes piorum quorumdam et benevolorum etiam virorum animis
quosdam scrupulos ingeneraverint; hos paucis verbis curare in animum induximus, rati, id neque regite
jussioni, neque Ecclesia: paci contrarium. imo utrique omnino consentaneum fore. Etsi enim nihil non ca-
tholico, certe nihil non catholico animo ιι nobis dictum sit; malumus tamen dare aliquid tenerze ac pia: illo-
rum circa ﬁdem affectioni, quam superbo fastidio eorum scrupulos dissimulare. Aliorum vero, si qui erunt
qui contentioso animo rixas denuo redintegrare pergant, dicas et cavillationes deinceps praetermittemus, et
pro nihilo habebimus.
In primis toties repetita a nobis omnibus et singulis professio, qua Constitutionibus summorum Pontiﬁcum
Innocentii X et Alexandri VII nos sincere et ex animo adhaerere publice contestati sumus, nostram circa fa-
mosas quinque Propositiones ﬁdem ab omni prorsus suspicione debet eximere. Si enim tot argumentis fulta
ﬁdes in tuto non est, nulla erit a suspicione immunis; et si cui non sufficiat tam sincera professio, nulla alia
quantumvis jurata, quantumvis explicatior sufﬁceret. Has quippe Constitutiones et ex primis cum debita re-
verentia et submissione exceperunt in comitiis suis generalibus Praepositi nostri, easque ab omnibus et sin-
gulis, qni in coetum nostrum admittendi essent, subscribi praeceperunt.
