’794

793
divi, vel odoratus sum, vel gustavi, vel tetigi; sed
expertus sum in animo meo quando laetatus sum, et
adhaesit ejus notitia memoriae mea), ut id reminisci
valeam aliquando cum aspernatione, aliquando cum
desiderio, pro earum rerIIm diversitate de quibus me
gavisum esse memini. Nam et de turpibus gaudio
quodam perfusus sum, quod nunc recordans detestor
atque exsecror; aliquando de bonis et honestis, quod
desiderans recolo, tametsi forte non adsunt, et ideo
tristis gaudium pristinum recolo.
3t. Ubi ergo et quando expertus sum vitam meam
beatam ut recorder eam, et amem et desiderem? Nec
ego tantum, autcum paucis, sed beati prorsus omnes
esse volumus. Quod nisi certa notitia nossemus, non
tam certa voluntate vellemus. Sed quid est hoc quod
si quazratur a duobus, utrum militare velint, ﬁeri
posset ¹ ut alter eorum velle se, alter nolle respon-
deat: si autem ab eis quaeratur, utrum beati esse
velint, ﬁeri possit ut ³ uterque statim se sine ulla du-
bitatione dicat optare; nec ob aliud velit ille militare,
nec ob aliud iste nolit, niSI ut beati sint? Nam ³ forte
quoniam alius hinc, alius inde gaudet; ita se omnes
beatos esse velle consonant, quemadmodum consona-
rent, si hoc interrogarentur, se velle gaudere, atque
ipsum gaudium vitam beatam vocant. Quod etsi alius
hinc, alius illinc assequitur, unum est tamen quo per-
venire omnes nituntur ut gaudeant. Quae quoniam res
est quam se expertum non esse nemo potest dicere,
propterea reperta in memoria recognoscitur, quando
beata: vitas nomen auditur.
CAPUT XXII.
Beata vita quae, et ubi.
32. Absit, Domine, absit a corde servi tui, qui con-
fitetur tibi; absit ut quocumque gaudio gaudeam,
beatum me putem. Est enim gaudium quod non datur
impiis (Isai. XLVIII, 22), sed eis qui te gratis colunt,
quorum gaudium tu ipse es. Et ipsa et beata vita
gaudere ad te, de te, propter te; ipsa est, et non est
altera. Qui autem aliam putant esse, aliud sectantur
gaudium, neque ipsum verum. Ab aliqua tamen ima-
gine gaudii voluntas eorum non avertitur.
. CAPUT XXIII.
Item prosequitur qua sit beata vita, .et ubi.
33. Non ergo certum est quod omnes esse beati
volunt, quoniam qui non de te gaudere volunt qua:
sola vita beata est, non utique vitam beatam volunt.
An omnes hoc volunt? Sed quoniam caro concupiscit
adversus spiritum, et spiritus adversus carnem ut
non faciant quod volunt (Galat. ν, l7), cadunt in id
quod valent, eoque contenti sunt; quia illud quod non
valent, non tantum volunt, quantum sat est ut valeant
Nam quaero ab omnibus utrum malint de veritate
quam de falsitate gaudere: tam non dubitant dicere
de veritate se malle, quam non dubitant dicere beatos
esse se velle. Beata quippe vita estgaudium de
veritate. Hoc est enim gaudium de te qui veritas es
¹ Somm. Mart. Flor. et Rond. legunt ﬁeri possit. M.
³ Ιτυδεὶ. Dub. Mart. Rond. cum 11 Mss. omittunt ﬁeri
possit ut. M.³ Er. Lugd. Dub. Mart. Rond. cum tl Mss., num. Μ.
