οςκι LIBER Ε

NDI'S.
affluentissimus tu es. Avaritia multa possidere vult;
et tu possides omnia. Invidentia de excellentia litigat:
quid te excellentius? Ira vindictam quaerit: te justius
quis vindicat? Timor insolita et repentina exhorrescit,
rebus quae amantur adversantia, dum praacavet secu-
ritati: tibi enim quid insolitum? quid repentinum?
aut quis a te separat quod diligis ? aut ubi, nisi apud
te, ﬁrma securitas? Tristitia rebus amissis contabe-
scit, quibus se oblectabat cupiditas; quia ita sibi nol-
let, sicut tibi auferri nihil potest.
14. Ita fornicatur anima, cum avertitur abs te, et
quaerit extra te ea quae pura ct liquida non invenit,
nisi cum redit ad te. Perverse te imitantur omnes
qui longe se a te faciunt, et extollunt se adversum te.
Sed etiam sic te imitando indicant creatorem te esse
omnis naturae; et ideo non esse quo a te omni modo
recedatur. Quid ergo in illo furto ego dilexi? et in
quo Dominum meum vel vitiose atque perverse imi-
tatus sum? An libuit facere contra legem saltem fal-
lacia, quia potentatu non poteram, ut mancam liber-
tatem captivus imitarer faciendo impune quod non
liceret, tenebrosa omnipotentiae similitudine? Ecce
est ille servus fugiens Dominum suum et consecutus
umbram. 0 putredo, o monstrum vitae, et mortis pro-
funditas! Potuitne libere quod non licebat, non ob
aliud, nisi quia non licebat?
_ CAPUT vn. ·
Gratias agit Deo pro remissione peccatorum, quodque α
Multis servatus sit.
Quid retribuam Domino, quod recolit haec
memoria mea, et anima mea non metuit inde? Dili-
gam te, Domine, et gratias agam, et conﬁtear nomini
tuo, quoniam tanta dimisisti mihi mala et nefaria
opera mea. Gratias tuae deputo et misericordiae tuae,
quod peccata mea tanquam glaciem solvisti. Gratia:
tute deputo et quaecumque non feci mala; quid enim
non facere potui, qui etiam gratuitum facinus amavi?
Et omnia mihi dimissa esse fateor ; et quae mea sponte.
feci mala, et qua: te duce non feci. Quis est hominum
qui suam cogitans inﬁrmitatem, audet viribus suis
tribuere castitatematque innocentiam suam ; ut minus
amet te, quasi minus ei necessaria fuerit misericordia
tua, qua donas peccata conversis ad te? Qui enim vo-
catus a te secutus est vocem tuam, et vitavit ea qua;
me de meipso recordantem et fatentem legit, non me
derideat ab eo medico azgrum sanari, a quo sibi prae-
stitum est utnon mgrotaret, vel potius ut minus aegro-
taret: et ideo te tantumdem, imo vero amplius diligat;
quia per quem me videt tantis peccatorum meorum
languoribus exui, per eum se videt tantis peccatorum
languoribus non implicari.
CAPUT VIII.
Amavit in furto consortium simul peccantium.
16. Quem fructum habui miser aliquando in iis quae
PATROL. XXXII.
