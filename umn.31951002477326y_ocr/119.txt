215

CAPUT Il.
t Quis animae habitus erat, quive mores Augustini jam
episcopi. 2 In solitudinem fugere prohibetur a Deo :
ejus delicia sunt Scriptum Dei et vacare Deo. 3 Qua-
lis ei cultus corporis in vestibus et calceamentis acce-
ptus fuerit. 4 Qua ejus mensa. 5 Manibus quotidie
aliquid operari vellet, si per valetudinem et per occu-
pationes liceret. 6 Inﬁrma valetudo ipsius et occupa-
tiones. 7 Clericorum monasterium in episcopii domo
instituit. Ad Laetum istius forte monasterii alumnum
epistola. 8 In eo monasterio regulariter et anguste
cum suis clericis concivit. 9 Ut se gerebat erga femi-
nas : nullam ne quidem ea: consanguineis habitare in
sua domo passus est.
1. Episc0pale onus imponi sibi non prius passus est
Augustinus, quam constitutum haberetin animo,a3ta-
tem suam in ofﬁciis ad id pertinentibus totam exigere.
Hinc in reliqua vita nihil molitus unquam aliud, nihil
aggressus reperietur, nisi quod ejus in fratres suos,
quos ut dominos observabat, charitas exposceret (Con-
fess. lib. tO, cap. 4. n. 6). Sed antequam juxta seriem
annorum videamus, quibus laboribus, quot scriptis et
peregrinationibus illum fraternus amor implicuerit;
colligemus hic nonnulla de illius pro Ecclesia gestis,
quae nobis ad certum ordinem temporum revocare non
licet. Ut autem ab eis quae ad ipsius mores spectant,
narrandi faciamus initium ; qualis esset animae sum
habitus primo episcopatus sui tempore,ipsemet in suis
Confessionibus anno ab ipsius ordinatione quarto vel
quinto editis, in oculis conspectuque omnium exposuit.
Nam cum jacere cuperet, nulloque inter homines esse
numero, egre admodum ferebat Vir sanctus, se contra
in ore omnium versari, atque etiam sanctae conversa-
tionis nomine summo dignum honore haberi. Itaque
ne de se quisquam hominum, ait Possidius, supra quam
se esse noverat, crederet, non solum qualis ante perce-
ptam gratiam fuerit, sed etiam qualis jam sumpta vive-
ret,designavit (Possidius,in Vita August, in Praef) Cer-
nebat prmterea multis bonis Christianis, qui pariter
quis tempore ipso Confessionum suarum esset nosse
cuperent, gratum facturum se non sine magno fructu:
siquidem ii et gratias Deo acturi de donisipsi collatis,
et perspectis ejus malis pro ipso rogaturi essent (Con-
fess. lib. 10, cap. 3, η. 4). Primum ergo is ipse, qui
vir sanctissimus ac ejus apud Deum meriti esse vide-
retur, in quo facile quisque spem reponeret,proﬁtetur
totam spem suam nonnisi in magna valde miseri-
cordia Dei sitam esse; ab illo se petere ut det quod
jubet, atque hoc pacto quod velit jubeat : scire se,ne-
minem posse esse continentem, nisi Deus det: quippe
cum per continentiae mandatum nobis praecipiaturuit
colligamur et redigamur in unum, a quo in multa de-
ﬂuximus (quia videlicet is minus Deum amat,qui cum
Deo aliquid amat, quod non propter Deum amat); ad
illud implendum se per se non sufficere, sed indigere
ut ab ipso Deo accendatur. 0 amor, ait, qui semper
ardes et nunquam exstingueris! Charitas Deus meus,ac~
cendo me .Continentiam jubes; da quod jubes, el jube
quod vis (lbid., cap. 29, η. 40). Deinde quanquam ad
quos animant divina eloquia, cum suavi et artiﬁciosa
