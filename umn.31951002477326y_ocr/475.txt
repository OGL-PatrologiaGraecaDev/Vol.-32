927

recunde arridens, et aliquantum hac compellatione
turbatior: Pcenitet me, inquit, tantopere afﬁrmasse
contra Trygetium, beatam vitam in veritatis inquisi-
tione consistere. Nam me ista quaestio ita perturbat,
ut vix non miser sim, qui certe vobis, si quid huma-
nitatis geritis, videor miserandus. Sed quid me ipse
ineptus crucio ‘l aut quid exhorreo tanta causa; boni-
tate subnixus? Prorsus non cedam nisi veritati. Pla-
eentne, inquam, tibi novi Academici? Plurimum,
inquit. Ergo verum videntur tibi dicere ? Tum ille cum
jam esset assensurus, arrisione Alypii cautior factus,
haesit aliquantum. Et deinde: Repete, inquit, roga-
tiunculam. Verumne, inquam, tibi videntur Acade-
mici dicere? Et rursum cum diu tacuisset: Utrum,
ait, verum sit, nescio : probabile est tamen. Neque
enim plus video quod sequar. Probabile, inquam,
scisne ab ipsis etiam verisimile nominari? Ita, inquit,
videtur. Ergo, inquam, verisimilis est Academicorum
sententia. Ita, inquit. Jam quaeso attende, inquam,
diligentius. Si quisquam fratrem tuum visum pa-
tris tui similem esse afﬁrmet, ipsumque tuum patrem
non noverit; nonne tibi insanus, aut ineptus videbi-
tur ‘2 Et hic diu tacuit. Tum ait, Non mihi hoc vide-
tur absurdum.
t7. Cui ego cum respondere cmpissem ; Exspecta,
inquit, quaeso, paululum. Ac post arridens, Dic mihi.
ait, oro te, jamne certus es de victoria tua? Tum ego :
Fac me, inquam, certum esse: non ideo tamen tu
causam tuam debes deserere, praesertim cum haec in-
ter nos disputatio suscepta sit exercendi tui causa, et
ad elimandum animum provocandi. Numquidnam,
inquit, aut Academicos legi, aut tot disciplinis eru—
ditus sum, quibus tu ad me instructus adventas? Aca-
demicos, inquam, nec illi legerant a quibus primo
sententia ista defensa est. Eruditio autem disciplina-
rumque copia si te deficit, non usque adeo tamen in-
genium tuum esse debet invalidum, ut nullo facto
impetu paucissimis verbis meis rogationibusque suc-
cumbas. lllud enim jam vereri ccepi, ne tibi citius
quam volo succedat Alypius quo adversario non ita
securus deambulo. Ergo utinam, inquit ille, jam
vincar, ut aliquando vos audiam disserentes, et quod
plus est, videam; quo mihi spectaculo nihil potest
felicius exhiberi. Nam quoniam placuitvobis ista fun-
dere, potius quam ell‘undere ; siquidem ore prorum-
pentia stilo excipitis, nec in terram, ut dicitur, ca-
dere sinitis; legere etiam vos licebit‘: sed nescio
quomodo, cum admoventur oculis iidem ipsi quos
inter sermo caeditur ² ; bona disputatio si non utilius,
at certe lmtius perfundit animum.
t8. Gratum habemus, inquam ; sed repentina ista
gaudia tua temere illam sententiam evadere coege-
runt, qua dixisti, nullum tibi spectaculum exhiberi
posse felicius. Quid si enim illum patrem tuum, quo
profecto nemo philosophiam est post tam longam si-
¹ Aliquot M., vobis licebit.
ξ’ Am. Er.__et Lo_v., ccli/ur; sed Mss, nullg fere excepto,
habent, cazdilur. lta etiam Bad. Phrasis a Terentio uéur-
pata est in Heaut. act. 2, scen. 3 : α Verum interea dum
sermones caedimus. ι»
