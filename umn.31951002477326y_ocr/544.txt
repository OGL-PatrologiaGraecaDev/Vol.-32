ιοθδ

et negligenter, cum interrogo, attendas; ne assidue
male concessa, etiam de iis qua: bene conceduntur,
dubitare te cogant. E. Perge potius ad caetera : quam-
vis enim addam vigilantia: meae quidquid possum
(nam et me pudet de sententia cadere toties), nun-
quam tamen deterrear pudori huic reniti, et lapsum
meum, te praesertim manum dante, corrigere. Neque
enim est ideo suscipienda pertinacia, quia optanda
constantia.
CAPUT XXVII. — Ratio et ratiocinatio.
52. A. Proveniat tibi plane ista constantia quam ci-
tissime potestzmihi placitam sententiam protulisti.
Sed nunc fito quam prasentissimus ad ista quae volo.
Quaero enim abs te, quid tibi interesse videatur inter
rationem et ratiocinationem. E. Non satis valeo ista
discernere. A. Hoc ergo intuere, utrum existimes ho-
mini jam adolescenti, viro aut (ut omnem amba-
gem auferam) sapienti sine intermissione inesse ra-
tionem, dum mente sanus est, sicut bonam valetu-
dinem corpori, dum peste ac vulneribus caret; an
sicut ambulare, sedere, loqui, modo inesse modo
deesse. E. Sanae menti semper puto inesse rationem.
A. Quid hoc? dum per ea qua: conceduntur ac mani-
festa sunt, vel interrogando alium, vel connectendo
alia, perducimus nos ad alicujus rei cognitionem;
videturne tibi aut nos, aut quivis sapiens semper fa-
cere? E. Non semper : non enim semper homo qui—
libet aut sapiens, quantum opinior, vel secum vel cum
alio quaerit aliquid disserendo :nam qui quaerit, non-
dum invenit; ita si semper quaerit, nunquam inve-
nit. Sapiens autem jam invenit, ut nihil aliud dicam,
vel ipsam sapientiam, quam, cum esset stultus, dis-
serendo fortasse, aut quoquo modo alio poterat, re-
quirebat. A. Recte dicis: quare intelligas volo non
esse istam rationem, dum per ea quae conceduntur
atque cognita sunt, ad aliquid incognitum ducimur :
hoc enim non semper, ut jam consensimus, inest
menti sane: ; ratio autem semper.
53. E. Intelligo ; sed quorsum ista ? Α. Quia paulo
ante dixisti, propterea me tibi debere assentiri scien-
tiam nos habere ante rationem, quod cognito aliquo
nititur, dum nos ratio ad incognitum ducit : nunc au-
tem invenimus non rationem vocandam esse dum hoc
agitur; non enim sana mens agit hoc semper, cum
semper habeat rationem: sed recte ista fortasse ra-
tiocinatio nominatur; ut ratio sit quidam mentis
aspectus, ratiocinatio autem rationis inquisitio, id
est, aspectus illius, per ea quae aspicienda sunt,
motio. Quare ista opus est ad quaerendum, illa ad
videndum. Itaque cum ille mentis aspectus, quem
rationem vocamus, conjectus in rem aliquam, videt
illam, scientia nominatur: cum autem non videt
mens, quamvis intendat aspectum; inscitia vel igno-
rantia dicitur. Non enim et his corporalibus oculis
omnis qui aspicit, videt; quod in tenebris facillime
animadvertimus. Ex quo liquet, ut opinor, aliud esse
aspectum, aliud visionem; qua: duo in mente ratio-
nem et scientiam nominamus. Nisi quid te adversus
haec movet, aut parum dilucide ista distincta arbitra-
PATROL. XXXII.
(Trente-quatre.)
