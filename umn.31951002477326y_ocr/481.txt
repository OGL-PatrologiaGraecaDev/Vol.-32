939

deri mihi quod videatur sibi scire sapientiam, ne aut
temere me scire afﬁrmarem, aut illum non minus,
temere scire dicerem. Pro magno, inquam, beneﬁcos
mihi obsecro concedas primo, ut ad id quod ego,
non ad id quod tu te interrogas respondere digneris.
Deinde ut spem meam, quam tibi non minus curaa,
quam tuam esse certo scio, nunc paululum omittas.
Certe si me ista interrogatione decepere, cito trans-
ibo in tuam partem, controversiamque ﬁniemus.
Postremo ut pulsa nescio qua sollicitudine, qua te
tangi video, diligentius animadvertas, quo facile in-
telligas quid mihi abs te responderi velim. Dixisti
enim ideo te non aut aiere aut negare, quod utique
faciendum est ad id quod rogo, ne temere te scire
dicas quod neseis : quasi vero ego quid scias quaa-
sierim, et non quid tibi videatur. Itaque nunc idem
planius (si tamen planius dici potest) interrogo: Vi-
η deturne tibi scire sapientiam sapiens, an non vide-
tur? Si inveniri, inquit, sapiens qualem ratio pro-
dit, queat ; potest mihi videri scire sapientiam. Ratio
igitur, inquam, talem tibi prodit esse sapientem, qui
sapientiam non ignoret: et recte isthuc. Non enim
aliter decebat videri tibi.
10. Quaero ergo jam, utrum possit sapiens inve-
niri. Si enim potest, potest etiam scire sapientiam,
omnisque quaestio inter nos dissoluta est. Si autem
non posse dicis, jam non quaeretur utrum sapiens ali-
quid sciat, sed utrum sapiens quisquam esse possit.
Quo constituto, jam recedendum erit ab Academicis,
et tecum ista quaestio quantum valemus, diligenter
cauteque versanda. Nam illis placuit, vel potius visum
est, et esse posse hominem sapientem, et tamen in
hominem scientiam cadere non posse. Quare illi sa-
pientem nihil scire afﬁrmarunt. Tibi autem videtur
scire sapientiam, quod non est utique nihil scire. Si-
mul enim placuit inter nos, quod etiam inter omnes
veteres, interque ipsos Academicos, scire falsa nemi-
nem posse: unde illud jam restat, ut aut contendas
nihil esse sapientiam, aut talem sapientem ab Acade-
micis describi, qualem ratio non habet, fatearis.
CAPUT V. — Academicorum inane suffugium
pv'wcluditur.
11. Et his omissis consentias ut qumramus, utrum
possit homini talis provenire sapientia, qualem pro-
dit ratio. Non enim aliam debemus, aut possumus
recte vocare sapientiam. Etsi concedam, inquit, quod
te magnopere niti video, sciri a sapiente sapientiam,
et aliquid inter nos deprehensum quod sapiens possit
percipere : tamen nequaquam mihi occurrit Academi-
corum labefactata omnis intentio. Prospicio enim de-
fensionis eis locum non minimum reservatum, nec
illam assensionis suspensionem esse praecisam, cum
hoc ipso causm sua: deesse non possint, quo convictos
putas. Dicent enim usqueadeo nihil comprehendi,
[nullique rei assensionem prmbendam, ut etiam hoc
de nihil percipiendo, quod tota sibi pene vita usque
ad te probabiliter persuaserant, nunc ista conclusione
sibi extortum sit; ut sive tunc, sive nunc hujus ar-
gumenti vis tarditate ingenii mei, sive revera suo
(α) llujus loci mentio ﬁt lib. 2 de Ordine, c. 15, n. 45.
