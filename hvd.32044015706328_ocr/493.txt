941

furiunt, non in mundo furere atque dormire. Quam-
obrem hoc dico, istam totam corporum molem at-
que machinam in qua sumus , sive dormientes, sive
furentes. sive vigilantes, sive sani, aut unam
esse , aut non esse unam. Edissere, quomodo pos-
sit ista esse falsa sententia. Si enim dormio, fieri
potest ut nihil dixerim;aut si etiam ore dormien-
tis verba , ut solet, evaserunt, potest ﬁeri ut non
hic, non ita sedens, non istis audientibus dixe-
rim : ut autem hoc falsum sit, non potest. Nec ego
illud me percepisse dico, quod vigilem. Potes enim
dicere, hoc mihi etiam dormienti videri potuisse;
ideoque hoc potest esse falso simillimum. Si autem
unus et sex mundi Sunt; septem mundos esse , quoquo
modo affectus sim, manifestum est, et id mc scire
non impudenter affirmo. Quare vel hanc connexio-
nem, vel illas superius disjunctiones, doce somno
aut furore aut vanitate sensuum posse esse falsas; et
me, si expergefactus ista meminero, victum esse
concedam. Credo enim jam satis liquere qua: per
somnium et dementiam falsa videantur, ea scilicet
qua: ad corporis sensus pertinent : nam ter terna no-
vem esse, et quadratum intelligibilium numerorum ,
necesse est vel genere humano stertente sit verum.
Quanquam etiam pro ipsis sensibus multa posse dici
video, quae ab Academicis reprehensa non invenimus.
Credo enim sensus non accusari, vel quod imagina-
tiones falsas furentes patiuntur, vel quod falsa in so-
mnis videmus. Si enim veravigilantibus atque sanis re-
nuntiarunt; nihil ad eos, quid sibi animus dormientis
insanientisque conlingat ‘.
26. Restat ut qnmratur, utrum cum ipsi renuntiant,
verum renuntient. Age, si dicat Epicureus quispiam,
Nihil habeo quod de sensibus conquerar : injustum
est enim ab eis exigere plusquam possunt; quidquid
autem pomum videre oeuli, verum vident. Ergone
verum est quod de remo in aqua vident? Prorsus ve—
rum. Nam causa accedente quare ita videretur, si de-_
mersus unda remus rectus appareret, magis oculos
meos falsa: renuntiationis arguerem. Non enim vide-
rent quod talibus existentibus causis videndum fuit.
Quid multis opus est? Hoc de turrium motu, hoc de
pinnulis avium , hoc de caeteris innumerabilibus diei
potest. Ego tamen fallor, si assentiar, ait quispiam.
Noli plus assentiri, quam ut ita tibi apparere persua-
deas; et nulla deceptio est. Non enim video, quo-
modo refellat Academicus eum qui dicit: Hoc mihi
candidum videri scio; hoc auditum meum delectari
scio; hoc mihi jucunde olere scio; hoc mihi sapere
dulciter scio; hoc mihi esse frigidum scio. Dic potius,
utrum per se amara: sint oleastri frondes, quas caper
tam pertinaciter appetit. 0 hominem improbum!
ncnne est caper ipse modestior? Nescio quales pecori
sint, mihi tamen amarae sunt : quid quaeris amplius?
Sed est fortasse aliquis etiam hominum, cui non sint
amare. Tendisne in molestiam? Numquidnam ego
amaras esse omnibus dixi? mihi dixi, et hoc non
ι Pan, qui sibi auinam... conﬁat/mu. Μ.
sapiens, quem verum ignorare clamatis : aut scientia
