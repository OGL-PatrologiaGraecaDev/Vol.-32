1253

pus, qualecumque id sit, animum virtute praeditum
vincit. E. Evidentissimum est. A. Quid? animus ju-
stus, mensque jus proprium imperiumque custodiens,
num potest aliam mentem pari aequitate ac virtute
regnantem, ex arce dejicere, atque libidini subjugare?
E. Nullo modo; non solum propter eamdem in utra-
que excellentiam, sed etiam quod a justitia prior de-
cidet, ﬁetque vitiosa mens, quae aliam facere conabi-
tur, eoque ipso erit inﬁrmior.
21. Α. Bene intelligis; quare illud restat ut respon-
deas, si potes, utrum tibi videatur rationali et sapienti
mente quidquam esse praestantius. E. Nihil praeter
Deum arbitror. Α. Et mea ista sententia est. Sed
quoniam res ardua est, neque nunc opportune qua:-
ritur, ut ad intelligentiam veniat, quanquam robu-
stissima teneatur ﬁde, integra nobis sit hujus qua:-
stionis, diligens et cauta tractatio.
CAPUT XI. -— Mens ea: libera voluntate libidini serviens
punitur iuste.
ln praesentia enim scire possumus quaecumque illa
natura sit, quam menti virtute pollenti fas est excel-
lere, injustam esse nullo modo posse. Quare ne ista
quidem, tametsi haheat potestatem, coget mentem
servire libidini. E. Istud prorsus nemo est qui non
sine ulla cunctatione fateatur. A. Ergo relinquitur ut
quoniam regnanti menti compotique virtutis, quidquid
par aut prmlatum est, non eam facit servam libidinis
pr0pter justitiam; quidquid autem inferius est, non
possit hoc facere propter inﬁrmitatem , sicut ea quae
inter nos constiterunt docent; nulla res alia mentem
cupiditatis comitem faciat, quam propria voluntas et
liberum arbitrium. E. Nihil tam necessarium restare
video.
22. Α. Sequitur jam ut tibi videatur juste illam
pro peccato tanto poenas pendere. E. Negare non
possum. A. Quid igitur? Num ista ipsa paena parva
existimanda est, quod ei libido dominatur, exspolian
tamque virtutis opulentia , per diversa inopem atque
indigentem trahit, nunc falsa pro veris approbantem,
nunc etiam defensitantem , nunc improhantcm quae
antea probavisset, et nihilominus in alia falsa irruen-
tem; nunc assensionem suspendentem suam , et ple-
rumque perspicuas ratiocinationes formidantem ; nunc
chperautem de tota inventione veritatis, ct stultitiae
tenebris penitus inhaerentem; nunc conantem in lu-
cem intelligendi, rursusque fatigatione decidentem :
cum interea cupiditatum illud regnum tyrannice sas-
viat, et variis contrariisque tempestatibus totum ho-
minis animum vitamque perturbet, hinc timore, inde
desiderio; hinc anxietate, inde inani falsaque laetitia;
hinc cruciatu rei amissa: quze diligebatur, inde ardore
adipiscendae qua: non habebatur; hinc accepta: injuriae
doloribus, inde facibus vindicandae: quaquaversum
potest coarctare avaritia dissipare luxuria , addicere
ambitio, inflare superbia , torquere invidia, desidia
sepelire, pervicacia concitare, afﬂictare subjectio , ct
quaecumque alia innumerabilia regnum illius libidinis
frequentant et exercent? possumusne tandem nullam
comparatione abjectissima sint ea quae commemora-
