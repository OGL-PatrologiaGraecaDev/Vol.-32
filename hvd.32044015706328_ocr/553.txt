1088

nan; τ Serm. lib. ε, δαρενά i, υ. 2, δ ). Quod omnino
fieri non potest, nisi ad ejus reformcmur imaginem ,
quam nobis ut pretiosissimum quiddam et charissi-
mum custodiendam dedit: dum nos ipsos nobis tales
dedit, qualibus nihil possit praeter ipsum anteponi.
Hac autem actione nihil mihi videtur operosius, et
nihil est cessationi similius : neque tamen eam susci-
pere aut implere animus potest, nisi eo ipso adjuvante
cui redditur. Unde fit ut homo ejus clementia refor-
mandus sit, cujus bonitate ac potestate formatus est.
56. Sed ad propositum redire cogimur. Quare vide
utrum tibi jam probatum sit, feras non habere scien-
tiam, totamque illam velut imaginem scientiae, quam
miramur, vim esse sentiendi. Ε. Probatum sane; et
si quid de hoc diligentius quicrendum est, aliud tempus
aucupabor : nunc nosse cupio quid hinc conﬁcias.
CAPUT XXIX. — ευὲεηιὶα et sensus quid (ii/lerant.
A. Quid aliud putas, nisi delinitionem illam sensus,
ut antea quod nescio quid plus quam sensum inclu-
debat, ita nunc contrario vitio vacillare , quod non
omnem sensum potuit includere? liabent enim fera:
sensum , nec habent scientiam : quidquid autem non
latet, scitur; et omne quod scitur , ad scientiam pro- ’
fecto pertinet. De quibus omnibus jam mihi tecum
convenit. Aut igitur non est verum, sensum esse pas-
sionem corporis non latentem animam; aut eo carent
bestiae, quia scientia carent: sensum autem concedimus
bestiis : deﬁnitio ergo illa vitiosa est. E. Fateor nihil
me invenire quo resistam.
57. A. Accipe aliud quo magis nos hujus deﬁnitionis
pudeat. Nam meministi, ut Opinor, tertium deﬁnitionis
vitium tibi demonstratum, quo prorsus nihil est turpius;
cum ex neutra parte vera est, qualis est illa hominis,
homo est animal quadrupes : nam sive , omnis homo
animal est quadrupes; sive , omne animal quadrupes
homo est, qui dicit atque afﬁrmat, insanit profecto,
si non jocatur. E. Verum dicis. A. Quid? si in hoc
etiam vitio ista nostra deprehenditur, putasne quid-
quam magis esse quod sit cxplodendum atque exter-
minandum de anima? E. Quis id recuset? Sed nollem,
si ﬁeri potest, etiam hic tamdiu detineri, atque inter-
rogatiunculis agitari. Α. Nihil est quod metuas , jam
enim confectum est negotium :an‘ tibi nondum per-
suasum est , cum de differentia ferarum et hominum
ageretur, aliud esse sentire , aliud scire? E. Imo ma-
xime. A. Aliud ergo sensus, aliud scientia. E. lta est. Α.
Νοη autem sentimus ratione, sed aut visu, aut auditu,
aut olfactu , aut gustatu , aut tactu. E. Assentior. A.
Et omne quod scimus, ratione scimus : nullus igitur
sensus scientia est. Quidquid autem non latet, ad
scientiam pertinet : ad nullum ergo sensum pertinet
non latere, ut nullus homo quadrupes recte dici potest.
Quamobrem ista nostra deﬁnitio suscepta tua , non
solum alienos terminos invasisse , neque aliquid sui
juris reliquisse, sed nihil omnino habuisse proprium,
totumque alienum occupasse convicta est. E. Quid
ergo agemus? Patierisne illam de judicio ita disce-
dere? Quanquam enim ego ei defensionem qualem
potui przebuerim, tu tamen ipsam litis formulam, qua:
nullo fere excepto habent, μετ’ mutauerit.
