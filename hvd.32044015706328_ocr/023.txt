8r δαί
Ἢ
quae lectorem properantem , et cui per otium integra illa Opuscula perlegere; non vacet , admoneant argumenti
de quo agitur, invitentque ad ea peuitius discutienda qua: e re sua esse intellexerit.
llis absolutis, tria duntaxat a nobis insuper desiderari posse videntur : nempe iudicatio variarum sancti
Augustini editionum, quae ab inventa arte typograpbica facta: sunt : deinde commemoratio virorum omnis
ordinis clarissimorum , qui nobis veterum codicum suppetias contulerunt ad l‘tanc editionem adornandam : de-
nique collectio testimoniorum ex vetustis saltem auctoribus, qui sanctissimum Doctorem ejusque scripta elogiis
exornarunt.
Ad primum quod attinet, res propemodum inﬁnita esset omnes commemorare Augustinianorum Operum ,
sive omnium, sive singulorum, editiones. Post libros de Civitate Dei, qui norm typographicm artis primos fere
honores lucemque meruerunt, alia sanctissimi Doctoris Opera subinde vulgavit Joannes Amorbacbius , eaque
omnia in unum tandem corpus redigere cmpit anno 1504, quod undecim in partes distinctum intra biennium
absolvit : dum interim Jodocus Badius Ascensius quaedam sancti Doctoris Opuscula variis annis tum Parisiis, υ
tum Lugduni, typis imprimi curavit. Majorem collectionem decem tumis, anno l529, Basileaz in lucem emisit
Desiderius Erasmus : cujus editionem multa: aliae variis in locis subsecuta: sunt usque ad annum 1577,
quo Doctores Lovanienses auctiorem et longe accuratiorem Antwerpiae publici juris fecerunt.
Jam vero quoties hzee Lovaniensis editio recusa sit, si quis percensere vellet, res abiret in longum , nec
forte tanti esset. Quis porro singulorum Opusculorum singulas editiones enumeret? ln bis Joannes Ulimmerius
novum volumen, cui titulum inscripsit de Diversis, constans Sermonibus centum triginta duobus,
partim antea ineditis, partim ab ipso castigatis , anno 1564, cum Vita Augustini a Possidio scripta et ejus
Operum lndiculo in vulgus emisit. Alios sermones nostro tempore e tenebris eruerunt Jacobus Sirmondus, et
Hieronymus Vignerius, quorum posterior Opus imperfectum contra Julianum primus vulgavit.
llas in primis suppetias habuimus ad nostram editionem conﬁciendam : quibus accessere inﬁniti propemo-
dum vcteres codices, e plurimis deprompti bibliothecis, quas commemoravimus suis locis , ubi singulorum
Operum collationes ad veteres codices factas notavimus. Singulorum virorum nomina, qui ejusmodi subsidia
nobis contulerunt, recensere euperemus :verum ab hac enumeratione hoc loco abstinere visum est, ne quem
aut illaudatum praeteriremus , aut suo non commemoraremus ordine , aut debito denique elogio fraudaremus.
Omnibus et singulis gratiam habebunt, ut speramus, lectores benevoli, cum eorum bibliothecas suis locis
commemoratas viderint.
At sine ingrati animi vitio silere non possumus, quantam habeamus gratiam tum eminentissimo Ecclesire ,
principi Antonio Ludovico de Noailles archiepiscopo Parisiensi, quem sanctissimus Pontifex Innocentius XII
ob pietatem et doctrinam sibi notam et probatam , sacra purpura , dum hmo absolveremus , gratanti animo ,
universis applaudentibus decoravit; tum illustrissimo Carolo Mauritio le Tellier archiepiscopo duci Remensi :
qui ambo, pro eximio suo in Augustinum studio , novam hanc editionem suo patrocinio dignati sunt, suaque
auctoritate roborarunt : quibus illustrissimus Meldarum antistes , Jacobus Bcnignus Bossuet , non minus pro-
penso in sanctum Doctorem animo ultro accessit.
Postremo veterum de Augustino testimonia congerere haud opera: pretium fuerit : cum illustriora ejus
elogia cuivis erudito lectori aliunde obvia sint; nec alia necessaria videantur ad tantum virum commen-
dandum , quem in exponendis ﬁdei dogmatibus , et morali doctrina christiana explicanda , Doctorem maxi-
mum, integerrimum,et puriori Christi doctrinm maxime inluerentcm universa agnoscit Ecclesia.
——-——-.
-______.___._—__—__.—____.__.
-——.——.—- ——.——-—
VITA POSSIDII.
0mm
Possidius, urbis Calamensis in Numidia episcopus electus anno 597, discipulus fuit D. Augustini, quocum
quadraginta prope anuis, ut ipse narrat, vixit familiariter. Magistri sui extremum excepit spiritum, Vitamque
scripsit quam infra referimus, non stili quidem splendore, sed suavi quadam simplicitate necnon factorum ve-
ritate pretiosam. Cui ludiculum adjunxit librorum, tractatuum et epistolarum D. Augustini (1). Inter varias qua:
prodierunt hujus Vitae editiones, primum locum fa cile tenent, propter annotationum excellentiam, duo quas vul-
gavere PP. Benedictini in collectione operum sancti doctoris, et seorsim Joannes Salinas Neapolitanus, regularis
canonicus Lateranensis. Haecce posterior editio Romae data est anno l751. Utramque consuluimus. Μ.
(1) lndiculus de quo agitur, in torno ultimo opportune veniet.
