1085

et negligenter, curn interrogo, attendas; ne assidue
male concessa , etiam de iis quae bene conceduntur ,
dubitare te cogant. E. Perge potius ad caetera : quam-
ηε enim addam vigilantiae mea: quidquid possum
(nam et me pudet de sententia cadere toties), nun-
quam tamen deterrear pudori huic reniti , et lapsum
meum , te praesertim manum dante , corrigere. Neque
enim est ideo suscipienda pertinacia, quia optanda
constantia.
CAPUT XXVII. -— Ratio et ratiocinatio.
52. Α. Proveniat tibi plane ista constantia quam ci-
tissime potest: ita mihi placitam sententiam protulisti.
Sed nunc lito quam praesentissimus ad ista quae volo.
Quaero enim abs te , quid tibi interesse videatur inter
rationem et ratiocinationem. E. Non satis valeo ista
discernere. Α. Hoc ergo intuere, utrum existimes ho-
mini jam adolescenti, vel viro, aut (ut omnem amba-
gem auferam) sapienti sine intermissione inesse ra-
tionem , dum mente sanus est, sicut bonam valetu-
dinem corpori, dum peste ac vulneribus caret; an
sicut ambulare, sedere, loqui, modo inesse, modo
deesse. E. Sana: menti semper pulo inesse rationem.
Α. Quid hoc? dum per ea quae conceduntur ac mani-
festa sunt, vel interrogando alium, vel connecteudo
alia , perducimus nos ad alicujus rei cognitionem;
videturne tibi aut nos , aut quivis sapiens semper fa-
cere? E. Non semper: non enim semper homo qni-
libet aut sapiens, quantum opinor, vel secum vel cum
' alio quterit aliquid disserendo : nam qui qumrit, non-
dum invenit; ita si semper quaerit, nunquam inve-
nit. Sapiens autem jam invenit, ut nihil aliud dicam,
~vel ipsam sapientiam, quam , cum esset stultus , dis-
serendo fortasse, aut quoquo modo alio poterat, re-
quirebat. Α. Recte dicis: quare intelligas volo non
esse istam rationem , dum per ea qua: conceduntur
atque cognita sunt, ad aliquid incognitum ducimur:
hoc enim non semper, ut jam consensimus, inest
menti sanae; ratio autem semper.
5'5. E. Intelligo; sed quorsum ista? Α. Quia paulo
ante dixisti, propterea me tibi debere assentiri scien-
tiam nos habere ante rationem , quod cognito aliquo
nititur, dum nos ratio ad incognitum ducit : nunc au-
tem invenimus non rationem vocandam esse dum hoc
agitur; non enim sana mens agit hoc semper , cum
semper habeat rationem; sed recte ista fortasse ra-
tiocinatio nominatur; ut ratio sit quidam mentis
aspectus, ratiocinatio autem rationis inquisitio, id
est, aspectus illius, per ea qure aspicienda sunt,
tnotio. Quare ista opus estad quzerendum , illa ad
videndum. Itaque cum ille mentis aspectus, quem
rationem‘ vocamus, coniectus in rem aliquam, videt
illam, scientia nominatur : cum autem non videt
mens , quamvis intendat aspectum; inscitia vel igno-
rantia dicitur. Non enim et his corporalibus oculis
omnis qui aSpicit, videt; quod in tenebris facillime
animadvertimus. Ex quo liquet, ut opinor, aliud esse
aspectum , aliud visionem ; qua: duo in mente ratio-
nem et scientiam nominamus. Nisi quid te adversus
haec movet, aut parum dilucide ista distincta arbitra-
Smcr. Accusa. ι.
(Tremo-qualn.)
